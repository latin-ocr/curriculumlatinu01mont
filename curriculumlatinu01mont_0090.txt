’ρο QUINTI cuam RUFI.

utraque acies erat-; quum priores Persae inconditum
et trucem sustulere clamorem. Redditur et a Maee-
donibus major, exercitus impare numero, sed jugis
montium vastisque saltibus repercussus : quippe semper
circumjecta nemora petraeque, quantamcumque acee-
pere vocem, multiplicato sono referunt. Alexander
ante prima signa ibat, identidem manu suos inhibens ;
ne suspensi, acrius ob nimiam festinationem concitato
spiritu, capesserent praelium. Cumque agmini obequi-
taret, varia oratione, ut cujusque animis aptum erat,
milites alloquebatur. Macedones, tot bellorum in Eu-
ropa victores, adsubigendam Asiam atque ultima Ori-
entis, non ipsius magis quam suo ductu profecti, invete-
ratae virtutis admonebantur: Illos terrarum orbis
liberatores, emensosque olim Herculis ‘et Liberi patris
terminos, non Persis modo, sed etiam omnibus gentibus
imposituros jugum ; Macedonum Bactra et Indos fore:
minima esse quae nuno intuerentur ε sed omnia victoria
parari : Non in praeruptis petris Illyriorum et Thraciae
saxis sterilem laborem fore ; spolia totius Orientis of·
ferri : Vix gladio futurum opus ; totam aciem suo pavore
fluctuantem umbonibus posse propelli. Victor a'd haec
Atheniensium Philippus pater inuocabatur, domitaeque
nuper Boeotiae, et urbis in ea nobilissimae ad solum
dirutae species repraesentabatur animis3 jam Granicum
amnem, jam tot urbes, aut expugnatas aut in fidem ac-
ceptas, omniaque quae post tergum erant strata et pe-
dibus ipsorum subjecta memorabat. Quum adierat
Graecos, admonebat, ab iis gentibus illata Graeciae
bella, Darii prius, deinde Xerxis insolentia, aquam ip-
sam terramque postulantium: ut neque fontium haus-
tum, nec solitos cibos relinquerent. Dein defim templa
ruinis et ignibus esse deleta, urbes eorum expugnatas;
foedera humani divinique juris violata referebat. Illy-
rios vero et Thracas, rapto vivere assuetos, aciem hos-
tium auro purpuraque fulgentem intueri jubebat, prae-
dam, non arma gestantem: Irent, et imbellibus feminis
aurum viri eriperent: aspera montium suorum juga,
nudosque colles et perpetuo rigentes gelu, ditibus Per-
sarum campis agrisque mutarent.

XXV. 11. Jam acl teli jactum pervenerant, quum

