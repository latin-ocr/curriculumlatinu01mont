DE BELLO GALLICO Llss. Ι. 25

’ratione se non esse venturum. Caesar, quod neque
colloquium interposita causa tolli volebat, neque
salutem suam Gallorum equitatui committere aude-
bat, commodissimum esse statuit, omnibus equis
Gallis equitibus detractis, eo legionarios milites
legionis decimae, cui quam maxime confidebat, impo-
nere, ut praesidium quam amicissimum, si quid sacto
opus esset, haberet. Quod quum fieret, non irridicule
quidam ex militibus decimae legionis dixit, plus quam
pollicitus esset, Caesarem ei facere: pollicitum, se in
cohortis praetoriae loco decimam legionem habiturum,
nunc ad equum rescribere.

XLIII. Planicies erat magna, etin ea tumulus terre·-
nus satis grandis. Hic locus aequo fere spatio ab castris
utrisque aberat. Eo, ut erat dictum, ad colloquium
venerunt. Legionem Caesar, quam equis devexerat,
passibus ducentis ab eo tumulo constituit. Item equites
Ariovisti pari intervallo constiterunt. Ariovistus, ex-
equis ut colloquerentur, et praeter se denos ut ad collo-
quium adducerent, postulavst- Ubi eo ventum est,
Caesar initio orationis sua senatusque in eum beneficia
commemoravit, quod munera amplissima missa: quam
rem et paucis contigisse, et pro magnis hominum officiis
consuesse tribui docebat: illum, quum neque aditum,
neque causam postulandi justam haberet, beneficio ac
liberalitate sua ac senatus ea praemia consecutum.
Docebat etiam, quam veteres quamque justae causae
necessitudinis ipsis cum AEduis intercederent, quae
senatus consulta, quoties quamque honorifica ineos
iacta essent: ut omni tempore totius Galliae principa·-
tum AEdui tenuissent, prius etiam quam nostram
amicitiam appetissent: populi Romani hanc esse con-
suetudinem, ut socios atque amicos non modo sui nihil
deperdere, sed gratia, dignitate, honore auctiores velit
esse: quod vero ad amicitiam populi Romani attulissent,
id iis eripi quis pati posset? Postulavit deinde eadem,
quae legatis in mandatis dederat, ne aut AEduis aut
eorum sociis bellum inferret3 obsides redderet: si nul-
lam partem Germanorum domum remittere posset, at
ne quos amplius Rhenum transire pateretur.

C

