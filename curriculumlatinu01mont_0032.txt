26 CORNELII NEPOTIS

CAV. V. Spartanis suspectus Alcibiades, ad Tissaplca
ernem venie, et Atheniensiumexercitui conciliatur.

NEQUE vero his rebus tam amici Alcibiadi sunt facti,
quam timore ab eo alienati. Nam, quum acerrimi viri
praestantem prudentiam in omnibus rebus cognoscerent,
pertimuerunt ne, caritate patriae ductus, aliquando ab ip·
sis descisceret, et cum suis in gratiam rediret. Itaque
tempus ejus interficiendi quaerere instituerunt. Id
Alcibiadi diutius celari non potuit: erat enim ea sagaci-
tate, ut decipi non posset, praesertim quum animum at·
tendisset ad cavendum. Itaque ad Tissaphernem prae·
fectum regis Darii se contulit.- Cujus quum in inti-
mam amicitiam pervenisset, et Atheniensium, male
gestis in Sicilia rebus, opes senescere, contra Lace-
daemoniorum crescere, videret ; initio eum Pisandro
praetore, qui apud Samum exercitum habebat, per in-
ternuntios colloquitur, et de reditu suo facit mentionem.
Erat enim eodem quo Alcibiades sensu, populi poten-
tiae non amicus, et optimatum fautor. Ab hoc desti-
tutus, primum per Thrasybulum Lyci filium, ab exer-
citu recipitur, praetorque fit apud Samum. Post, suf-
fragante Theramene, plebiscito restituitur, parique
absens imperio praeficitur simul cum Thrasybulo et
Theramene. Horum imperio, tanta commutatio rerum
sacta est, ut Lacedaemonii, qui paulo ante victores
viguerant, perterriti, pacem peterent. Victi enini
erant quinque proeliis terrestribus, tribus navalibus; in
quibus ducentas naves triremes amiserant, quae captae
iu hostium venerant potestatem. Alcibiades simul cum
collegis receperat Ioniam, Hellespontum, multas prae-
terea urbes Graecas, quae in ora sitae sunt Asiae, qua-
rum expugnaverant complures; in his Byzantium.
Neque minus multas consilio ad amicitiam adjunxerant,
quod in captos clementia fuerant usi. Ita praeda·
onusti, locupletato exercitu, maximis rebus gestis,
Athenas venerunt.

 

CAP. VI. Alcibiades bene domi exceptus resecratur.

H1s quum obviam universa civitas in Piraeum des-
cendisset, tanta fuit omnium expectatio visendi Alcibia-

