34 C. JULII CAESARIS

coactas ad se venire vidit, neque jam longe abesse ab
his quos miserat exploratoribus et ab Remis cognovit3
fiumen Axonam, quod est in extremis Remorum fini-
bus exercitum transducere maturavit, atque ibi castra
posuit. Quae res et latus unum castrorum ripis flum-
inis muniebat, et post eum quae essent, tuta ab hostibus
reddebat, el: commeatus ab Remis reliquisque civitati-
bus ut sine periculo ad eum portari posset, efficiebat.
In eo flumine pons erat. Ibi praesidium ponit, etin
altera parte fluminis Q. Titurium Sabinum legatum
eum sex cohortibus relinquit: eastra in altitudinem
pedum duodecim vallo fossaque duodeviginti pedum
munire jubet.

VI. Ab his castris oppidum Remorum, nomine
Bibrax, aberat millia passuum VIII. Id ex itinere
magno impetu Belgae oppugnare coeperunt. AEgre eo
die sustentatum est. Gallorum eadem atque Belgarum
oppugnatio est haec. Ubi circumjecta multitudine
hominum totis moenibus, undique lapides in murum
jaci coepti sunt murusque defensoribus nudatus est,
testudine facta portas succedunt murumque subruunt.
Quod tum facile fiebat. Nam quum tanta multitud'o
lapides ac tela conjicerent, in muro consistendi potestas
erat nulli. Quum finem oppugnandi nox fecisset,
Iccius Remus, summa nobilitate et gratia inter suos,
qui tum oppido praeerat, unus ex iis qui legati de pace
ad Caesarcm venerant, nuncios ad eum mittit, nisi sub·
sidium sibi submittatur, sese diutius sustinere non
posse.

VII. Eo de media nocte Caesar, iisdem ducibus usus,
qui nuncii ab Iccio venerant, Numidas et Cretas sagit-
tarios et funditores Baleares subsidio oppidanis mittit:
quorum adventu et Remis eum spe defensionis studium
propugnandi accessit, et hostibus eadem de eausa spes
potiundi oppidi discessit. Itaque paullisper apud oppi-
dum morati agrosque Remorum depopulati, omnibus
vicis aedificiisque, quos adire poterant, incensis, ad
castra Caesaris omnibus copiis contenderunt, et ab
millibus passuum minus Π castra posuerunt, quae cas-
tra, ut fumo atque ignibus significabatur, amplius
millibus passuum VIII. in latitudinem patebant.

