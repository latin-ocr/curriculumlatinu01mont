32 LAELIUS DE AMICITIA„

telligit. Ego autem non de virtute nunc loquor, sed de
virtutis opinione. Virtute enim ipsa non tam multi
praediti esse, quam videri volunt. Hos delectat assen-
tatio: his fictus ad ipsorum voluntatem sermo quum
adhibetur, orationem illam vanam testimonium csse
laudum suarum putant. Nulla est igitur haec amicitia,
quum alter verum audire non vult, alter ad mentiendum
paratus est. Nec parasitorum in comoediis assentatio
nobis faceta videretur, nisi essent milites gloriosi.

Magnas vero agere gratias Thais mihi ’ἑ

Satis erat respondere, maynas5 inqentes, inquit. Semper
auget assentator id, quod is, cujus ad voluntatem
dicitur, vult esse magnum. ⁴ 99. Quamobrem, quamvis
blanda ista vanitas apud eos valeat, qui ipsi illam allec-
tant et invitant : tamen etiam graviores constantioresque
admonendi sunt, ut animum advertant, ne callida asseri>
tatione capiantur. Aperte enim adulantem nemo non
videt, nisi qui admodum est excors. Callidus ine et
occultus ne se insinuet, studiose cavendum est. Nec
enim facillime cognoscitur, quippe qui etiam adversando
saepe assentetur3 et, litigare se simulans, blandiatur,
atque ad extremum det manus, vincique sc patiatur: ut
is, qui illusus sit, plus vidisse videatur. Quid autem
turpius, quam illudi t> Quod ne accidat, cavendum est,
ut in Epiclero z
Hodie me ante omnes comicos stultos senes
Versaris atque [luseris] lautissime.

100. Haec enim etiam in Fabulis stultissima persona est
improvidorum ct credulorum senum. Sed, nescio quo
pacto, ab amicitiis perfectorum hominum, id est, sapien·-
tium (de hac dico sapientia, quae videtur in hominen
cadere posse) ad leves amicitias deflexit oratio. Quam-
obrem ad illa prima 1’edeamuS‚ eaque ipsa concludamus
aliquando.

XXVII. Virtus, virtus, inquam, Cai Fanni, et tu,
Q. Muci, et conciliat amicitias et conservat. In ea est
enim convenientia rerum, in ea stabilitas, in ea con-
stantia: quae quum se extulit et ostendit lumen suurn,
et idem adspexit agnovitque in alio: ad id se admovet,
vicissimque accipit illud, quod in altero est: ex quo
eorum exardescit sive amor, sive amicitia. Utrumque

