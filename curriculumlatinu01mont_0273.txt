LAELms DE AMICITIAJ 7

quaerunt, in numero sapientium non habent. Athenis
unum accepimus, et eum quidem etiam Apollinis oraculo
sapientissimum judicatum. Hanc esse in te sapientiam
existimant, ut omnia tua inte posita ducas, humanosque
casus virtute inferiores putes· Itaque ex me quaerunt,
credo item ex te, Scaevola, quonam pacto mortem Afri-
cani feras z eoque magis, quod his proximis Nonis, quum
in hortos Decii Bruti auguris, commentandi causa, ut
assolet, venissemus, tu non adfuisti, qui diligentissime
semper illum diem et illud munus solitus esses obire.
8. SCAEVOLA. Quaerunt quidem, Cai Laeli, multi, ut est
a Fannio dictum. Sed ego id respondeo, quod animad-
verti, te dolorem, quem acceperis quum summi viri tum
amicissimi morte, ferre moderate ; nec potuisse. non
commoveri, nec fuisse id humanitatis tuae : quod autem
his Nonis in collegio nostro non adfuisses, valetudinem
causam, non moestitiam fuisse. LAELIUS. Recte tu
quidem, Scaevola‚ et vere. Neo enim ab isto officio,
quod semper usurpavi, quum valerem, abduci incommodo
meo debui, neo ullo casu arbitror hoc constanti homini
posse contingere, ut ulla intermissio fiat officii. 9. Tu
autem, Fanni, qui mihi tantum tribui dicis, quantum
ego neo agnosco nec postulo, facis amice : sed, ut mihi
videris, non recte judicas de Catone. Autenim nemo,
quod quidem magis credo, aut, si quisquam, ille sapiens
fuit. Quomodo, ut alia omittam, mortem filii tulit!
Memineram Paullum, videram Gallum : sed hi in
pueris3 Cato in perfecto et spectato viro. 10. Quam-
obrem oave Catoni anteponas ne istum quidem ipsum,
quem Apollo, ut ais, sapientissimum judicavit. Hujus
enim facta, illius dicta laudantur. De me autem, ut jam
cum utroque loquar, sic habetote.

ΙΙΙ. Ego, si Scipionis desiderio me moveri negem,
quam id recte faciam, viderint sapientes ; sed certe men-
tiar. Moveor enim, tali amico orbatus, qualis, ut arbi-
tror, nemo unquam erit3 et, ut confirmare possum, nemo
certe fuit. Sed non egeo medicina ; me ipse consolor, et
maxime illo solatio, quod eo errore careo, quo, amicorum
decessu, plerique angi solent. Nihil enim mali accidisse
Scipioni puto. Mihi accidit, si quid accidit. Suis autem
incommodis graviter angi, non amicum, sed seipsum

