DE BELLO GALLIOO LIB. Ι. 9

quum domo exisset, patrum nostrorum memoria, L.
Cassium consulem interfecerat, et ejus exercitum sub
jugum miserat. Ita, sive casu, sive consilio Deorum
immortalium, quae pars civitatis Helvetiae insignem
calamitatem populo Romano intulerat, ea princeps
poenas persolvit. Qua in re Caesar non solum publicas,
sed etiam privatas injurias ultus est, quod ej us soceri
L. Pisonis avum, L. Pisonem legatum, Tigurini eodem
proelio quo Cassium interfecerant.

XIII. Hoc proelio facto, reliquas copias Helvetiorum
ut consequi posset, pontem in Arari faciendum curat,
atque ita exercitum transducit. Helvetii, repentino
ejus adventu commoti, quum id quod ipsi diebus viginti
{egerrime confecerant, ut flumen transirent, uno illum
die fecisse intelligerent, legatos ad eum mittunt: cujus
legationis Divico princeps fuit, qui bello Cassiano dux
Helvetiorum fuerat. Is ita cum Caesare agit: Si pacem
populus Romanus cum Helvetiis faceret, ineam partem
ituros atque ibi futuros Helvetios, ubi eos Caesar con-
stituisset atque esse voluisset: sin bello persequi perse-
veraret, reminisceretur et veteris incommodi populi Ro-
mani, et pristinas virtutis Helvetiorum. Quod improviso
unum pagum adortus esset, quun] ii qui flumen transis-
sent, suis auxilium ferre non possent, ne ob eam rem
aut suae magno opere virtuti tribueret, aut ipsos despi-
ceret: se ita a patribus majoribusque suis didicisse, ut
magis virtute quam dolo contenderent, aut insidiis nite-
rentur. Quare ne committeret, ut is locus, ubi consti-
tissent, ex-calamitate populi Romani et internecione
exercitus nomen caperet, aut memoriam proderet.

XIV. His Caesar ita respondit: Eo sibiminus dubi-
tationis dari, quod eas res quas legati Helvetii comme-
morassent, memoria teneret: atque eo gravius ferre,
quo minus merito populi Romani accidissent: qui si
alicujus inj uriae sibi conscius fuisset, non fuisse difficile
cavere; sed eo deceptum, quod neque commissum a se
intelligeret, quare timeret: neque sine causa timendum
putaret. Quod si veteris contumeliae oblivisci vellet3
num etiam recentium injuriarum, quod eo invito iter
per Provinciam per vim tentassent, quod AEduos, quod
Ambarros, quod Allobrogas vexassent, memoriam de=

