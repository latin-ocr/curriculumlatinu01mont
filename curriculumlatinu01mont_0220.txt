70 G. JULII GAESARIS·

ostendit, monuitque, ut rei militaris ratio, maxime ut
maritimae res postularent, ut quae celerem atque insta·
bilem motum haberent, ad nutum et ad tempus omnes
res ab iis administ1-ar··ntu1-. His dimissis, et ventum
et aestum uno tempore nactus secundum, dato signo et
sublatis ancoris, circiter millia passuum VII ab eo loco
progressus aperto ac plano litore naves constituit.

XXIV. At barbari, consilio Romanorum cognito,
praemisso equitatu et essedariis, quo plerumque genere
in proeliis uti consuerunt, reliquis copiis subsecuti,
nostros navibus egredi prohibebant. Erat ob has causas
summa difficultas, quod naves propter magnitudinem nisi
in alto constitui non poterant3 militibus autem ignotis
locis, impeditis manibus, magno et gravi armorum onere
oppressis, simul et de navibus desiliendum et in fluctibus
consistendum et eum hostibus erat pugnandum: quum
illi aut ex arido, aut paullulum in aquam progressi,
omnibus membris expediti, notissimis locis audacter
tela conjicerent et equos insuefactos incitarent. Quibus
rebus nostri perterriti atque hujus omnino generis
pugnae imperiti, non eadem alacritate ac studio, quo in
pedestribus uti proeliis consueverant, utebantur.

XXV. Quod ubi Caesar animadvertit, naves longas,
quarum et species barbaris inusitatior et motus ad
usum expeditior erat, paullum removeri ab onerariis
navibus et remis incitari et ad latus apertum hostium
constitui, atque inde fundis, sagittis, tormentis, hostes
propelli ac submoveri jussit: quae res magno usui nos-
tris fuit. Nam et navium figura. et remorum motu
et inusitato genere tormentorum permoti barbari con-
stiterunt, ac paullum modo pedem retulerunt. Atque
nostris militibus cunctantibus, maxime propter altitu·
dinem maris, qui decimae legionis aquilam ferebat, con-
testatus Deos, ut ea res legioni feliciter eveniret: Desi-
lite, inquit, commilitones, nisi vultis aquilam hostibus
prodet-(33 ego certe meum reipublicae atque imperatori
officium praestitero. Hoc quum magna voce dixisset,
ex navi se projecit atque in hostes aquilam ferre coepit.
Tum nostri, cohortati inter se, ne tantum dedecus
admitteretur, universi ex navi desiluerunt: hos item (alii)
ex proximis (primis) navibus quum conspexissent, sub—
secuti hostibus appropinquarunt.

