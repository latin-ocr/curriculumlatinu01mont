64 C. JULH CAESARIS

ΧΠ. At hostes ubi primum nostros equites conspexe-
runt, quorum erat quinque millium numeruS‚ quum
ipsi non amplius DCCC equites haberent, quod ii, qui
frumentandi causa ierant ·trans Mosam, nondum redie-
rant, nihil timentibus nostris, quod legati eorum paullo
ante a Caesare discesserant, atque is dies induciis erat
ab iis petitus, impetu facto celeriter nostros'perturba-
verunt. Rursus resistentibus nostris, consuetudine sua
ad pedes desiluerunt, subfossisque equis compluribusque
nostris dejectis, reliquos in fugam conjecerunt, atque
ita perterritos egerunt, ut non prius fuga desisterent,
quam in conspectum agminis nostri venissent. In eo
proelio ex equitibus nostris interficiuntur quatuor et
septuaginta, in his vir fortissimus Piso, Aquitanas,
amplissimo genere natus, cuj us avus in civitate sua.
regnum obtinuerat, amicus ab senatu nostro appellatus.
Hic quum fratri intercluso ab hostibus auxilium ferret,
illum ex periculo eripuit3 ipse equo vulnerato dejectus,
quoad potuit, fortissime restitit. Quum circumventus
multis vulneribus acceptis cecidisset, atque id frater,
qui jam proelio excesserat, procul animum advertisset,
incitato equo se hostibus obtulit atque interfectus est.

XIII. Hoc facto proelio Caesar neque jam sibi legatos
audiendos, neque conditiones accipiendas arbitrabatur
ab his, qui per dolum atque insidias, petita pace,·ultr0
bellum intulissent: exspectare ver0, dum hostium copiae
augerentur equitatusque reverteretur, summae dementiae
essejudicabat‚ et cognita Gallorum infirmitate, quantum
jam apud eos hostes uno proelio auctoritatis essent con-
secuti, sentiebat: quibus ad consilia capienda nihil spatii
dandum existimabat. His constitutis rebus et consilio
cum legatis et quaestore communicato, ne quem diem
pugnas praetermitteret, opportunissima res accidit, quod
postridie ejus diei mane eadem et perfidia et simulatione
usi Germani, frequentes, omnibus principibus majori-
busque natu adhibitis, ad eum in castra venerunt; simul,
ut dicebatur, sui purgandi causa, quod contra atque
esset dictum et ipsi petissent, proelium pridie commisis-
sent; simul ut, si quid possent, de induciis fallendo
impetrarent. Quos sibi Caesar oblatos gavisus: illos
retineri jussit; ipse omnes copias castris eduxit equita·

