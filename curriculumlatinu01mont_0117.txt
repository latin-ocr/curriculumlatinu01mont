QUINTI CURTII RUFI. ⁸ 47

aequare poterat; itaque interiora quoque urbis infesta
telis erant. Ultima pestis urbis fuit cuniculo subrutus
murus, per cujus ruinas hostis intravit. Ducebat ipse
rex antesignanos, et, dum incautius subit, saxo crus ejus
affligitur ε innixus tamen telo, nondum prioris vulneris
obducta cicatrice, inter primores dimicat: ira quoque
accensuS‚ quod duo in obsidione urbis ejus acceperat
vulnera. Betim, egregia edita pugna, multisque vulne-
ribus consectum deseruerant sui: nec tamen segnius
praeliumv capessebat, lubricis armis suo pariter atque
hostium sanguine. Sed quum undique. (³⁶unus omnium
telis peteretur, ad postremum vivus in potestatem hosti-
um pervenit: quo ad regem*) adducto, insolenti gaudio
juvenis elatus, allas virtutis etiam in hoste mirator, ‘ Non
ut voluisti‚' inquit, ‘morieris, Beti: sed quidquid tor-
mentorum in captivum inveniri potest, passurum esse te
cogita.' Ille, non interrito modO, sed contumaci quoque
vultu, intuens regem, nullam ad minas ejus reddit vocem.
Tum Alexander, ‘ Videtisne obstinatum ad tacendum 52’
inquit: ⁴ num genu posuit? num supplicem vocem misit ;
Vincam tamen silentium, et, si nihil aliud, certe gemitu
interpellabo.’ Iram deinde vertit in rabiem, jam tum
peregrinos ritusnova subeunte fortuna. Per talos enim
spirantis lora trajecta sunt, religatumque ad currum
traxere circa urbem equi3 gloriante rege, Achillem, a
quo genus ipse deduceret, imitatum se esse poena in
hostem capienda. Cecidere Persarum Arabumque circa
decem millia: nec Macedonibus incruenta victoria fuit.
Obsidio certe non tam claritate urbis nobilitata est, quam
geminato periculo regis; qui Aegyptum adire festinans,
Amyntam cum decem triremibus in Macedoniam ad in-
quisitionem novorum militum misit. Namque praeliis
etiam secundis atterebantur copiae, devictarumque gen-
tium militi minor quam domestico fides habebatur.
XXVII. 7. Aegyptii olim Persarum opibus infensi,
quippe avare et superbe imperitatum sibi esse credebant,
ad spem adventus ejus erexerant animos: utpote qui
Amyntam quoque transfugam, et cum precario imperio
venientem, laeti recepissent. Igitur ingens multitudo

¹¹ Lacuna sic a Freinshemio suppleta.

