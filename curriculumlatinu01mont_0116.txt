46 LIBER QUARTUS.

dem excidium augurio illo portendi; ceterum, pericu-
lum esse, ne rex vulnus acciperet: itaque monuit, ne
quid eo die inciperet. Ille quamquam unam urbem
sibi, quo minus securus Aegyptum intraret, obstare
aegre ferebat, tamen paruit vati, signumque receptui
dedit,

XXV. Hinc animus crevit obsessis, egressique porta
recedentibus inferunt signa ; cunctationem hostium fore
suam occasionem rati. Sed acrius quam constantius
praelium inierunt: quippe, ut Macedonum signa cir·
cumagi videre, repente sistunt gradum. Jamque ad
regem praeliantium clamor pervenerat, quum denunci-
ati periculi haud sane memor, loricam tamen, quam raro
induebat, amicis orantibus sumpsit, et ad prima signa
pervenit. Quo conspecto Arabs quidam Darii miles
majus fortuna sua facinus ausus, clypeo gladium tegens,
quasi transfuga genibus regis advolvitur : ille assurgere
supplicem, recipique inter suos jussit. At gladio bar·
barus strenue in dextram translato, cervicem appetit
regis : qui, ‚exigua corporis declinatione evitato ictu, in
vanum manum barbari lapsam amputat gladio, denun·
ciato in illum diem periculo, ut arbitrabatur ipse, de·
functus. Sed, ut opinor, inevitabile est fatum3 quippe,
dum inter primores promptius dimicat, sagitta ictus est ;
quam per loricam adactam, stantem in humero medicus
ejus Philippus evellit. Plurimus deinde sanguis manare
coepit; omnibus territis, quia nunquam tam alte pene-
trasse telum, lorica obstante, cognoverant. Ipse, ne
oris quidem colore mutato, supprimi sanguinem et vul-
nus obligari jussit. Diu ante ipsa signa, vel dissimulato
vel victo dolore, perstiterat; quum suppressus paulo ante
sanguis medicamento manare latius coepit: et vulnus
quod recens adhuc dolorem non moverat, frigente san—
guine, intumuit. Linqui deinde animo et submitti genu
coepit; quem proximi exceptum in castra receperunt:
et Betis, interfectum ratus, urbem ovans victoria repetit.

XXVI. At Alexander, nondum percurato vulnere,
aggerem, quo moenium altitudinem aequaret, exstruxit;
et pluribus cuniculis muros subrui jussit. Oppidani ad
pristinum fastigium moenium novum exstruxere muni-
mentum3 sed ne id quidem turres aggeri impositas

