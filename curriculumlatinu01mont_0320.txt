18 AGRICOLAE VITA.

tia remittere, quominus juventutem armarent, conjuges
ac liberos in loca tuta transferrent, coetibus ac sacrificiis
conspirationem civitatum sancirent ε atque ita inritatis
utrimque animis discessum.

XXVIII. Eadem aestate cohors Usipiorum, per Ger-
manias conscripta, et in Britanniam transmissa, magnum
ac memorabile facinus ausa est. Occiso centurione ac
militibus, qui ad tradendam disciplinam immixti mani-
pulis, exemplum et rectores habebantur, tres liburnicas,
adactis per vim gubernatoribus, ascendere : et uno remi-
grante, suspectis duobus, eoque interfectis, nondum vulga-
to rumore, ut miraculum provehebantur: mox hac atque
illa rapti, ct cum plerisque Britannorum sua defensan-
tium proelio congressi, ac saepe victores, aliquando pulsi,
eo ad extremum inopiae venere, ut infirmissimos suorum,
:nox sorte ductos vescerentur: atque ita circumvecti
Britanniam, amissis per inscitiam regendi navibus, pro
praedonibus habiti, primum a Suevis, mox a Frisiis in-
tercepti sunt ε ac fuere, quos per commercia venumdatos,
etin nostram usque ripam mutatione ementium adductos,
indicium tanti casus inlustravit. Initio aestatis Agricola,
domestico vulnere ictus, anno ante natum filium amisit.
Quem casum neque, ut plerique fortium virorum, am-
bitiose, neque per lamenta rursus ac moerorem mulie-
briter tulit ε et in luctu bellum inter remedia erat.

XXIX. Igitur praemissa classe, quae pluribus locis
praedata, magnum et incertum terrorem faceret, expedito
exercitu, cui ex Britannis fortissimos, et longa pace ex—
ploratos addiderat, ad montem Grampium pervenit, quem
jam hostes insederant. Nam Britanni, nihil fracti pugnae
prioris eventu, et ultionem aut servitium exspectantes,
tandemque docti, commune periculum concordia propul-
sandum, legationibus et foederibus omnium civitatum
vires exciverant. Jamque super triginta millia armato-
rum aspiciebantur, ct adhuc adfluebat omnis juventus, et-
quibus cruda ac viridis senectus, clari bello, ac sua quis-
que decora gestantes ε eum inter plures duces virtute et
genere praestans, nomine Galgacus, apud contractam
multitudinem, proelium poscentem, in hunc modum
locutus fertur.

XXX. “ Quotiens causas belli, et necessitatem nos-

