DE BELLO GALLICO LIss. JV. 69

committere non auderet, quinto die ad Caesarem rever-
titur3 quaeque ibi perspexisset, renunciat.

XXII. Dum in his locis Caesar navium parandarum
causa moratur, ex magna parte Morinorum ad eum
legati venerunt, qui se de superioris temporis consilio
excusarent, quod homines barbari et nostrae consuetu-
dinis imperiti bellum populo Romano fecissent, seque
ea, quae imperasset, facturos pollicerentur. Hoc sibi
satis opportune Caesar accidisse arbitratus, quod neque
post tergum hostem relinquere volebat, neque belli
gerendi propter anni tempus facultatem habebat, neque
has tantularum rerum occupationes sibi Britanniae
anteponendas judicabat, magnum his obsidum numerum
imperat. Quibus adductis, eos in fidem recepit. Navi-
bus circiter LXXX onerariis coactis contractisque,
quot satis esse ad duas transportandas legiones existi-
mabat, quidquid praeterea navium longarum habebat,
quaestori, legatis praefectisque distribuit. Huc accede-
bant XVIII onerariae naves, quae ex eo loco ab millibus
passuum VIII vento tenebantur, quo minus in eundem
portum pervenire possent. Has equitibus distribuit3
reliquum exercitum Q Titurio Sabino et L. Aurun-
culeio Cottae‚ legatis, in Menapios atque in eos pagos
Morinorum, ab quibus ad eum legati non venerant,
deducendum dedit. P. Sulpicium Rufum, legatum,
cum eo praesidio, quod satis esse arbitrabatur, portum
tenere jussit.

XXIII. His constitutis rebus, nactus idoneam ad
’“ navigandum tempestatem, tertia sere vigilia solvit,
equitesque in ulteriorem portum progredi et naves
conscendere et se sequi jussit: a quibus quum id paullo
tardius esset administratum, ipse horti diei circiter
quarta cum primis navibus Britanniam attigit, atque
ibi in omnibus collibus expositas hostium copias arma-
tas conspexit. Cujus loci haec erat natura: adeo mon-
tibus angustis mare continebatur, uti ex locis superior-
ibus in littus telum adjici posset. Hunc ad egrediendum
nequaquam idoneum arbitratus locum, dum reliquae
naves eo convenirent, ad horam nonam in ancoris ex·-
spectavit. Interim legatis tribunisque militum convo-
catis, et quae ex Voluseno cognosset, et quae fieri vellet,

