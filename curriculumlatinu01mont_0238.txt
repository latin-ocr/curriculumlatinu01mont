8 cmo MAJOR DE sessorum.

tum recepit, adolescens, ita dilexi senem, ut aequalem.
Erat enim in illo viro comitate condita gravitas3 nee
senectus mores mutaverat. Quanquam eum colere coepi
non admodum grandem natu, sed tamen jam aetate pro-
vectum. Anno enim post Consul primum fuerat, quam
ego natus sum : cumque eo quartum Consule adolescen-
tulus miles profectus sum ad Capuam, quintoque anno
post ad Tarentum. Quaestor deinde [AEdilis],quadriennio
post faetus sum [Praetor] : quem magistratum gessi Con-
sulibus Tuditano et Cethego, quum quidem ille, admodum
senex, suasor legis Cinciae de donis et muneribus suit. Hic
et bella gerebat, ut adolescens, quum plane grandis esset,
et Hannibalem juveniliter exsultantem patientia sua mol·
liebat : de quo praeclare familiaris noster Ennius :

Unus homo nobis cunctando restituit rem.
Non hic ponebat rumores ante salutem.
Ergo postque magisque viri nunc gloria claret.

11. Tarentum vero qua vigilantia, quo consilio recepit !
quum quidem, me audiente, Salinatori, qui, amisso oppido,
fugerat in arcem, glorianti atque ita dicenti ε Meet oper-15,
Quinte Fabi, Tarentum recepisti .· c< Certe, inquit ridens:
nam nisi tu amisisses, nunquam recepissem.’' N eo vero
in armis praestantior, quam in toga3 qui Consul iterum,
Spurio Carvilio collega quiescente, Caio Flaminio Tribuno
plebis, quoad potuit, restitit, agrum Picenum et Gallicum
viritim contra Senatus auctoritatem dividenti: augurque
quum esset, dicere ausus est, optimis auspiciis ea geri, quae
pro reipublicae salute gererentur 3 quae contra rempublicam
ferrentur, contra auspicia ferri. 12. Multa in eo viro praecla-
ra cognovi ε sed nihil est admirabilius, quam quomodo ille
mortem [Marci] filii tulit, clari viri et Consularis. Est in
manibus laudatio :quam quum legimus, quem philosophum
non contemnimus? Nec vero ille in luce modo atque in
oculis civium magnus, sed intus domique praestantior.
Qui sermo! quae praecepta! quanta notitia antiquitatis!
quae scientia juris augurii ἲ Multae etiam, ut in homine
Romano, litterae. Omnia memoria tenebat, non domestica
solum, sed etiam externa bella. Cujus sermone ita tum
cupide fruebar, quasi jam divinarem, id quod evenit, illo
exstincto, sore, unde discerem, neminem.

