20 C. JULII CAESARIS

Quibus rebus quam maturrime occurrendum putabat.
Ipse autem Ariovistus tantos sibi spiritus, tantam arro-
gantiam sumserat, ut ferendus non videretur.

XXXIV. Quamobrem placuit ei, ut ad Ariovistum
legatos mitteret, qui ab eo postularent, uti aliquem
locum medium utriusque colloquio diceret: velle sese
de republica et summis utriusque rebus cum eo agere.
Ei legationi Ariovistus respondit: Si quid ipsi a Caesare
opus esset, sese ad eum venturum fuisse; si quid ille se
velit, illum ad se venire oportere. Praeterea se neque
sine exercitu in eas partes Galliae venire audere, quas
Caesaifipossideret, neque exercitum sine magno com-
meatu atque emolimento in unum locum contrahere
posse: sibi autem mirum videri, quid in sua Gallia
quam bello vicisset, aut Caesari aut omnino populo
Romano negotii esset.

XXXV. His responsis ad Caesarem relatis, iterum
ad eum Caesar legatos cum his mandatis mittit: Quo·-
niam tanto suo populique Romani beneficio affectus,
quum in consulatu suo rex atque amicus a senatu ap-
pellatus esset, hanc sibi populoque Romano gratiam
referret, ut in colloquium venire invitatus gravaretur,
neque (le communi re dicendum sibi et cognoscendum
putaret3 haec esse, quae ab eo postularet: primum, ne
quam hominum multitudinem amplius trans Rhenum
in Galliam transduceret: deinde obsides, quos haberet
ab AEduiS‚ redderet, Sequanisque permitteret, ut quos
illi haberent, voluntate ejus reddere illis liceret3 neve
AEduos injuria lacesseret, neve his sociisque eorum'
bellum inferret: si id ita fecisset, sibi populoque
Romano perpetuam gratiam atque amicitiam cum eo
futuram: si non impetraret, sese, quoniam M. Messala,
M. Pisone Coss, senatus censuisset, uti quicumque
Galliam provinciam obtineret, quod commodo reipub-
licae facere posset, AEduos ceterosque amicos populi
Romani defenderet, AEduorum iujurias non neglec-
turum.

XXXVI. Ad 'haee Ariovistus respondit: Jus esse
belli, ut qui vicissent iis quos vicissent, quemadmodum
vellent, imperarent: item populum Romanum victis
non ad alterius praescriptum, sed ad suum arbitrium

