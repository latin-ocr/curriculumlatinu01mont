58 CORNELII NEPOTIS

CAP. XIV. Atticus nunquam sine lectione coenae.-
pecum'd recte utitur.

NEMO in convivio ejus aliud acroama audivit quam
anagnosten, quod nos quidem jucundissimum arbitra-
mur3 neque unquam sine-aliqua lectione apud eum
coenatum est, ut non minus animo, quam ventre, con·
vivae delectarentur. Namque eos vocabat, quorum
mores a suis non abhorrerent. Quum tanta pecuniae
facta esset accessio, nihil de quotidiano cultu mutavit,
nihil de vitae consuetudine ; tantaque usus est mode·
ratione, ut neque in sestertio vicies, quod a patre
acceperat, parum se splendide gesseritmeque in ses·
tertio centies affluentius vixerit, quam instituerat,
parique fastigio steterit in utraque fortuna. Nullos
habuit hortos, nullam suburbanam, aut maritimam
sumptuosam villam, neque in Italia, praeter Ardeati·
num et Nomentanum, rusticum praedium; omnis-
que ejus pecuniae reditus constabat in Epiroticis
et urbanis possessionibus. Ex quo cognosci potest,

eum usum pecuniae non magnitudine, sed ratione metiri
solitum.

 

CAP. XV. Atticus verast: in verbis ,· in neqotiis labo-
rzosus.

MENDAOIUM neque dicebat, neque pati poterat.
Itaque ejus comitas non sine severitate erat, neque
gravitas sine facilitate: ut difficile esset intellectu,
utrum eum amici magis vererentur, an amarent.
Quidquid rogabatur, religiose promittebam quod non
liberalis, sed levis arbitrabatur, polliceri, quod praestare
non posset: idem in nitendo, quod semel admisisset,
tanta erat cura, ut non mandatam, sed suam rem vide-
retur agere. Nunquam suscepti negotii eum pertaesum
est: suam enim existimationem in ea re agi putabat,
qua nihil habebat carius3 quo fiebat ut omnia M. et Q.
Ciceronum, Catonis, Marii, Q. Hortensii, Auli Torquati,
multorum praeterea equitum Romanorum, negotia pro-
curaret. Ex quo judicari poterat, non inertia, sed
judicio, fugisse reipublicae procurationem.

