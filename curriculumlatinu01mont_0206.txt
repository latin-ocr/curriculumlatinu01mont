56 C. JULII CAESARIS

XXI. Pugnatum est diu atque acriter, quum Sotiates,
superioribus victoriis freti, in suit virtute totius Aqui-
taniae salutem positam putarent; nostri autem, quid
sine imperatore et sine reliquis legionibus, adolescen-
tulo duee efficere possent, perspici cuperent: tandem
confecti vulneribus hostes terga vertere. Quorum
niagno nurnero interfecto, Crassus ex itinere oppidum
Sotiatium oppugnare coepit. Quibus sortiter resisten-
tibus, vineas turresque egit. Illi, alias eruptione
tentata, alias cuniculis ad aggerem vineasque actis,
(cujus rei sunt longe peritissimi Aquitani, propterea
quod multis locis apud eos aerariae secturae sunt,) ubi
diligentia nostrorum nihil his rebus profici posse intel·
lexerunt, legatos ad Crassum mittunt, seque in dediti-
onem ut recipiat, petunt. Qus re impetrata, arma*
tradere jussi, faciunt.

XXII. Atque in ea re omnium nostrorum intentis
animis, aliaex parte oppidi Adeantuannus‚ qui sum-
mam imperii tenebat, cum sexcentis devotis, quos illi
Soldurios appellant, (quorum haec 'est conditio, uti
omnibus in vita commodis una oum his fruantur,
quorum Se amicitiae dediderint: si quid iis per vim
accidat, aut eundem casum una ferant, aut. sibi mortem
consciscant: neque adhuc hominum memoria repertus
est quisquam, qui eo interfecto, cujus se amicitiae
devovisset, mortem recusaret 3) cum iis Adeantuannus‚
eruptionem facere conatus, clamore ab εὲι parte muni—
tionis sublato‚ quum ad arma milites concurrissent
vehementerque ibi pugnatum esset, repulsus in oppi-
dum, tamen uti eadem deditionis conditione uteretur,
a Crasso impetravit.

XXIII. Armis obsidibusque acceptis, Crassus in
fines Vocatium et Tarusatium profectus est. Tum
vero barbari commoti, quod oppidum et natura loci et
manu munitum, paucis diebus quibus eo ventum erat,
expugnatum cognoverant, legatos quoquoversus dimit-
tere, conjurare, obsides inter se dare, copias parare
coeperunt. Mittuntur etiam ad eas civitates legati,
quae sunt citerioris Hispaniae,finitimae Aquitaniae: inde
auxilia ducesque arcessuntur. Quorum adventu magne
curn anctoritate et magnii cum hominum multitudine

