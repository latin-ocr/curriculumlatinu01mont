CATO MAJOR Da snuuc'ru'ru. 9

V. 13. Quorsum igitur haec tam multa de Maximo?
Quia profecto videtis, nefas esse dictu, miseram fuisse
talem senectutem. Nec tamen omnes possunt esse Sci-
piones aut Maximi, ut urbium expugnationes, ut pedes—
tres navalesve pugnas, ut bella a se gesta, ut triumphos
recordentur. Est etiam quiete et pure et eleganter actae
aetatis placida ac lenis senectus: qualem accepimus Pla-
tonis, qui uno et octogesimo anno scribens mortuus est 3
qualem Isocratis, qui eum librum, qui Panathenaicus
inscribitur, quarto et nonagesimo anno scripsisse se dicit,
vixitque quinquennium postea: cujus magister Leon-
tinus Gorgias centum et septem complevit annos; neque
unquam in suo studio atque opere cessavit. Qui, quum
ex eo quaereretur, cur tamdiu vellet esse in vita: nihil
habeo, inquit, quod incusem senectutem. Praeclarum re-
sponsum et docto homine dignum! 14. Sua enim vitia
insipientes et suam culpam in senectutem conferunt.
Quod non faciebat is, cujus modo mentionem feci,
Ennius.

Sicut sortis equus, spatio qui saepe supremo

Vicit Olympia, nunc senio consectu' quiescit.
Equi sortis et victoris senectuti comparat suam. Quam
quidem probe meminisse potestis. Anno enim undevi-
cesimo post ejus mortem hi Consules, Titus Flamininus
et Marcus Acilius, facti sunt: ille autem Caepione, et
Philippo iterum, Consulibus, mortuus est: quum ego
quidem, vet Lx annos natus, legem Voconiam voce magna
et bonis lateribus suasissem. Annos Lxx natus (tot enim
vixit Ennius) ita serebat duo, quae maxima putantur
onera, paupertatem et senectutem, ut eis paene delectari
videretur. 15. Etenim, quum contemplor animo, reperio
quattuor caussas, cur senectus misera videatur3 unam,
quod avocet a rebus gerendis : alteram, quod corpus saciat
infirmius: tertiam, quod privet omnibus fere voluptatibus:
quartam, quod haud procul absit a morte. Earum, si
placet, caussarum quanta quamque sit justa unaquaeque,
videamus.

VI. A rebus gerendis senectus abstrahit? Quibus ἶ)
An iis, quae geruntur juventute et viribus? Nullaene
igitur res sunt seniles, quae, vel infirmis corporibus, animo
tamen administrentur? Nihil ergo agebat Quintus Max-

