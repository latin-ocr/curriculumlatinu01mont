DE BELLO GALLICO LIB. 11. 45

quam ab his per cruciatum interfici, inter quos domi-
nari consuessent. ψ

XXXII. Ad haec Caesar respondit: se magis con·
suetudine sua quam merito eorum civitatem conserva-
turum, si prius quam aries murum attigisset, se dedi-
dissent: sed deditionis nullam esse conditionem, nisi
armis traditis ε se id, quod in Nerviis ferisset, facturum
finitimisque imperaturum, ne quam dedititiis populi Ro-
mani injuriam inferrent. Re nunciata ad suos, quae
imperarentur, facere dixerunt. Armorum magn-21 mul-
titudine de muro in fossam, quae erat ante oppidum
jacta, sic ut prope summam muri aggerisque altitudi-
nem acervi armorum adaequarent, et tamen circiter
parte tertia ut postea perspectum est, celata atque in
oppido retenta, portis patefactis, eo die pace sunt usi.

XXXIII. Sub vesperum Caesar portas claudi mili-
tesque ex oppido exirejussit‚ ne quam noctu oppidani
ab militibus injuriam acciperent. Illi ante inito, ut ,-
intellectum est, consilio, quod deditione facta nostros
praesidia deducturos, aut denique indiligentius serva-
turos crediderant, partim cum his quae retinuerant et
celaverant armis, partim scutis ex cortice factis aut
viminibus intextis, quae subito, ut temporis exiguitas
postulabat, pellibus induxerant, tertia vigilia, qua mi-
nime arduus ad nostras munitiones adscensus videbatur,
omnibus copiis repente ex oppido eruptionem fecerunt.
Celeriter, ut ante Caesar imperarat, ignibus significa-
tione faetssu ex proximis castellis ed concursum est,
pugnatumque ab hostibus ita acriter, ut. a viris fortibus
in extrema spe salutis, iniquo loco, contra. eos, qui ex
vallo turribusque tela jacerent, pugnari debuit, quum
in unfi, virtute omnis spes salutis consisteret. Occisis
ad hominum millibus quatuor, reliqui in oppidum rejecti
sunt. Postridie ejus diei, refractis portis quum jam
defenderet nemo, atque intromissis militibus nostris,
sectionem ejus oppidi universam Caesar vendidit. Ab
his, qui emerant, capitum numerus ad eum relatus est
millium LIII.

XXXIV. Eodem tempore a P. Crasso, quem cum
legione una miserat ad Venetos, Unellos, Osismios,
Curiosolitas, Sesuvios Aulercos, Rhedones, quae sunt

