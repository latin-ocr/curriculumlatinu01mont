8 C. JULII CAESARIS

Aquileiam hiemabant, ex hibernis educit, et qua proxi-
mum iter in ulteriorem Galliam per Alpes erat, eum
his quinque legionibus ire contendit. Ibi Ceutrones et
Graioceli et Caturiges, locis superioribus occupatis,
itinere exercitum prohibere conantur. Compluribus
his proeliis pulsis, ab Ocelo, quod est citerioris Pro-
vinciae extremum, in fines Vocontiorum ulterioris
Provinciae die septimo pervenit: inde in Allobrogum
fines, ab Allobrogibus in Segusiauos exercitum ducit.
Hi sunt extra Provinciam trans Rhodanum primi.

XI. Helvetii jam per angustias et fines Sequanorum
suas copias transduxerunt, et in AEduorum fines per-
venerant eorumque agros populabantur. AEdui, quum
se suaque ab iis defendere non possent, legatos ad
Caesarem mittunt rogatum auxilium τ ita se omni tem-
pore de populo Romano meritos esse, ut paene in
conspectu exercitus nostri agri vastari, liberi eorum in
servitutem abduci, oppida expugnari non debuerint.
Eodem tempore AEdui Ambarri, necessarii et consan-
guinei AEduorum‚ Caesarem certiorem faciunt sese,
depopulatis agris, non facile ab oppidis vim hostium
prohibere: item Allobroges, qui trans Rhodanum vicos
possessionesque habebant, fuga se ad Caesarem recipi-
unt, et demonstrant sibi praeter agri solum nihil esse
reliqui. Quibus rebus adductus Caesar non expectan-
dum sibi statuit, dum omnibus fortunis sociorum con-
sumtis in Santones Helvetii pervenirent.

XII. Flumen est Arar, quod per fines AEduorum et
Sequanorum in Rhodanum influit incredibili lenitate,
ita ut oculis in utram partem fluat judicari non possit.
Id Helvetii ratibus ac lintribus junctis transibant. Ubi
per exploratores Caesar certior factus est tres jam
copiarum partes Helvetios id flumen transduxisse,
quartam vero partem citra fiumen Ararim reliquam
esse: de tertia vigilia cum legionibus tribus e castris
profectus, ad eam partem pervenit, quae nondum flumen
transierat. Eos impeditos et inopinantes aggressuz,
magnam eorum partem concidit: reliqui fugae sese
mandarunt atqe in proximas silvas abdiderunt. Is
pagus appellabatur Tigurinus: nam omnis civitas
Helvetia in quatuor pagos divisa est. Hic pagus unUS,

