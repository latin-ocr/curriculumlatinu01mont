18 QUINTI CURTII RUFI.

gesserat, verebatur, nec injuria, ex his quae tribuisset
sibi 3 quamque mutabilis esset, reputabat : unam super·
esse noctem quae tanti discriminis moraretur eventum.
'tm‘sus occurrebat, majora periculis praemia, et sieut
dubium esset an vinceret, ita illud utique certum esse,
honeste et cum magna laude moriturum. Itaque cor-
pora milites curare jussit, ac deinde tertia vigilia in-
structos et armatos esse; ipse in jugum editi montis
ascendit, multisque collucentibus facibus, patrio more
sacrificium diis praesidibus loci fecit. Jamque tertium,
sicut praeceptum erat, signum tuba miles acceperat,
itineri simul paratus ct praelio; strenueque jussi pro-
cedere, oriente lucc pervenerunt ad angustias, quas oc-
cupare decreverant. Darium triginta inde stadia abesse
praemissi indicabant: tunc consistere agmen jubet, ar-
misque ipse sumptis aciem ordinat.

XXI. Dario adventum hostium pavidi agrestes
nunciaverunt, vix credenti occurrere etiam quos ut
fugientes sequebatnr. Ergo non mediocris omnium
animos formido incesserat: quippe itinere quam prae-
lio aptiores erant, raptimque arma capiebant: sed
ipsa festinatio discurrentium, suosque ad arma vocan-
tium, majorem metum incussit. Alii in jugum montis
evaserant, ut hostium agmen inde prospicerent: equos
plerique frenabant3 discors exercitus, nec ad unum
intentus imperium, vario tumultu cuncta turbaverat.
Darius initio montis jugum cum parte copiarum occu·
parc statuit, et a fronte et a tergo circumiturus hostem :
a mari quoque, quo dextrum ejus cornu tegebatur, alios
objecturus, ut undique urgeret. Praeter haec viginti
millia praemissa cum sagittariorum manu, Pinarum am-
nem, qui duo agmina interfluebat, transire, et objicere
sese Macedonum copiis jusserat3 si id praestare non
possent, retrocedere in montes, et occulte circumire ulti-
mos hostium. Ceterum, destinata salubriter omni ra·
tione potentior fortuna discussit ; quippe alii prae metu
imperium exsequi non audebant, alii frustra exseque-
bantur : quia, ubi partes labant, summa turbatur. ’

XXII. 9. Acies autem hoc modo stetit. Nabarzanes
equitatu dextrum cornu tuebatur, additis funditorum
sagittariorumque viginti sere millibus. In eodem Thy-

