QUINTI CURTII RUFI. 31

<so1icitaverant vestri? Impia enim bella suscipitis, et
quum habeatis arma, licemini hostium capita z sicut tu
proxime talentis mille, tanti exercitus rex, percussorem
'in me emere voluisti. Repello igitur bellum, non infero.
Et diis quoque pro meliore stantibus causa, magnam
partem Asiae in ditionem redegi meam : teipsum acie
vici ε quem‘ etsi nihil a me impetrare oportebat, utpote
qui ne belli quidem in me jura servaveris, tamen, si ve·
neris supplex, et matrem et conjugem et liberos sinc
pretio recepturum te esse promitto. Et vincere et con-
sulere victis scio. Quod si te nobis committere times,
dabimus fidem impune venturum. De cetero, cum mihi·
scribes, memento non solum regi te, sed etiam tuo, scri-
bere.’ Ad hanc perferendam Thersippus missus, ipse in
Phoenicen deinde descendit, et oppidum Byblon tradi-
tum recepit.

ΙΙΙ. Inde ad Sidona ventum est, urbem vetustate
famaque conditorum inclytam. Regnabat in ea Strato* ’
Darii opibus adjutus ; sed quia deditionem magis popu-
larium quam sua sponte fecerat, regno visus indignus:
Hephaestionique permissum, ut, quem eo fastigio e Si-
doniis dignissimum arbitraretur, constitueret regem.
Erant Hephaestioni hospites, clari inter suos juvenes;
qui, facta ipsis potestate regnandi, negaverunt quem-
quam patrio more in id fastigium recipi, nisi regia stirpe
ortum. Admiratus Hephaestio magnitudinem animi
spernentis quod alii per ignes ferrumque peterent:
‘ Vos quidem macti virtute,' inquit, ‘estote, qui primi
intellexistis, quanto majus esset regnum fastidire quam
accipere: ceterum date aliquem regiae stirpis, qui me-
minerit a vobis acceptum habere se regnum.' At illi,
quum multos imminere tantae spei cernerent, singulis
amicorum Alexandri ob nimiam regni cupiditatem adu-
lantes, statuunt, neminem esse potiorem quam Abdalo-
nymum quendam, longa quidem cognatione stirpi regiae
annexum, sed ob inopiam suburbanum hortum exigua
colentem stipe. Causa ei paupertatis, sicut plerisque,
probitas erat: intentusque operi diurno, strepitum ar-
morum, qui totam Asiam concusserat, non exaudiebat.

IV. Subito deinde, de quibus ante dictum est cum
regiae vestis insignibus hortum intrant, quem forte

