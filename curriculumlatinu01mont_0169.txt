DE BELLO GALLICO LIB. Ι. 19

ritate sua atque exercitas, vel recenti victoria, vel no-
mine populi Romani deterrere posse, ne maj or multitudo
Germanorum Rhenum transducatur,Galliamque ornnem
ab Ariovisti injuria posse defendere.

XXXII. Hac oratione ab Divitiaco habita, omnes
qui aderant magno fletu auxilium a Caesare petere coe-
perunt. Animadvertit Caesar unos ex omnibus Sequa-
nos nihil earum rerum facere, quas ceteri facerent; sed
tristes, capite demisso, terram intueri. Ejus reiquae
causa esset, miratus ex ipsis quaesiit. Nihil Sequani
respondere, sed in eadem tristitia taciti permanere.
Quum ab iis saepius quaereret, neque ullam omnino vo-
cem exprimere posset, idem Divitiacus AEduus respon-
dit: Hoc esse miseriorem gravioremque fortunam
Sequanorum pras reliquorum, quod soli ne in occulto
quidem queri, nec auxilium implorare auderent, absen-
tisque Ariovisti crudelitatem, velut si coram adesset,
horrerent: propterea quod reliquis tamen fugae facultas
daretur3 Sequanis vero, qui intra fines suos Ariovis-
tum recepissent, quorum oppida omnia in ejus potestate
essent, omnes cruciatus essent perferendi.

XXXIII. His rebus cognitis, Caesar Gallorum ani-
mos verbis confirmavit pollicitusque est sibi eam rem
curte futuram: magnam se habere spem, et beneficio
suo et auctoritate adductum Ariovistum finem injuriis
facturum. Hac oratione habita concilium dimisit, et
secundum ea multae res eum hortabantur, quare sibi
eam rem cogitandam et suscipiendam putaret, imprimis
quod AEduos, fratres consanguineosque saepenumero ab
senatu appellatos, in servitute atque in ditione videbat
Germanorum teneri, eorumque obsides esse apud Ario-
vistum ac Sequanos intelligebat: quod in tanto imperio
populi Romani turpissimum sibi et reipublicae esse ar-
bitrabatur. Paullatim antem Germanos consuescere
Rhenum transire et in Galliam magnam eorum multi-
tudinem venire, populo Romano periculosum videbat:
neque sibi homines feros ac barbaros temperaturos ex-
istimabat, quin, quum omnem Galliam occupassent, ut
ante Cimbri Teutonique fecissent, in Provinciam exirent
atque inde in Italiam contenderent3 praesertim quum
Sequanos a Provincia nostra Rhodanus divideret.

