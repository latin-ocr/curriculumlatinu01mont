18 C. JULII CAESARIS

AEduos eorumque clientes semel atque iterum armis
contendisse ; magnam calamitatem pulsos accepisse,
omnem nobilitatem, omnem senatum, omnem equitatum
amisisse. Quibus proeliis calamitatibusque fractos, qui
et sua virtute et populi Romani hospitio atque amicitia,
plurimum ante in Gallia potuissent, coactos esse Se-
quanis obsides dare, nobilissimos civitatis, et jureju-
rando civitatem obstringere, sese neque obsides repeti-
turos, neque auxilium a populo Romano imploraturos,
neque recusaturos, quo minus perpetuo sub illorum
ditione atque imperio essent. Unum se esse ex omni
civitate AEduorum, qui adduci non potuerit, ut juraret
aut suos liberos obsides daret. Ob eam rem se ex civi-
tate profugisse et Romam ad senat-um venisse, auxilium
postulatum, quod solus neque jurejurando neque obsi-
dibus teneretur. Sed pejus victoribus Sequanis, quam
AEduis victis accidisse: propterea quod Ariovistus, rex
Germanorum, in eorum finibus consedisset, tertiamque
partem agri Sequani, qui esset optimus totius Galliae,
occupavisset, et nunc de altera parte tertia Sequanos
decedere juberet, propterea quod paucis mensibus ante
Harudum millia hominum XXIV ad eum venissent,
quibus locus ac sedes pararentur. Futurum esse pau-
cis annis, uti omnes ex Galliae finibus pellerentur, atque
omnes Germani Rhenum transirent: neque enim con-
serendum esse Gallicum cum Germanorum agro, neque
hanc consuetudinem victuS cum illa comparandam. Ario-
vistum autem, ut semel Gallorum copias proelio vicerit,
quod proelium factum sit ad Magetobriam, superbe et
crudeliter imperare, obsides nobilissimi cujusque liberos
poscere, etin eos omnia exempla cruciatusque edere, si
qua res non ad nutum ant ad voluntatem ejus facta sit:
hominem esse barbarum, iracundum, temerarium: non
posse ejus imperia diutius sustineri. Nisi si quid in
Caesare populoque Romano sit auxilii, omnibus Gallis
idem esse faciundum, quod Helvetii fecerint, ut domo
emigrent, aliud domicilium, alias sedes, remotas a Ger—
manis, petant, fortunamque, quaecumque accidat, expe-
riantur. Haec si enunciata Aiiovisto sint, non dubi·
tale, quin de omnibus obsidibus, qui apud eum sint,
gravissimum suppli‹ium sumat Caesarem vel aucto-

