52 CORNELII NEPOTIS Δ

civilibus fiuctibus committeret, quod non magis eos in
sua potestate existimabat esse, qui se iis dedissent,
quam qui maritimis jactarentur. Honores non petiit,
quum ei paterent, propter vel gratiam vel dignitatem;
quod neque peti more majorum, neque capi possent,
conservatis legibus, in tam effusis ambitus largitionibus,
neque retineri sine periculo, corruptis civitatis moribus.
Ad hastam publicam nunquam accessit. Nullius rei
neque praes, neque manceps factus est. Neminem
neque suo nomine, neque subscribens accusavit. In
jus de sua re nunquam iit: judicium nullum habuit.
Multorum consulum, praetorumque praefecturas delatas
sic accepit, ut neminem in provinciam sit secutus;
honore fuerit contentus, rei familiaris despexerit sruc-
tum : qui ne cum Quinto quidem Cicerone voluerit ire
in Asiam, quum apud eum legati locum obtinere posset.
Non enim decere se arbitrabatur, quum praeturam
gerere noluisset, asseclam esse praetoris. Qua in re
non solum dignitati serviebat, sed etiam tranquillitati,
quum suspiciones quoque vitaret criminum: quo fiebat,
ut hujus observantia omnibus esset carior, quum eam
officio, non timori neque spei, tribui viderent.

 

CAP. VII. Atticus, bello Caesariano, neque Pompeium
offendit, neque Caesarem.

Iseum Caesarianum civile bellum, quum haberet
annos circiter sexaginta. Usus est aetatis vacatione,
neque se quoquam movit ex urbe. Quae amicis suis
opus fuerant ad Pompeium proficiscentibus, omnia ex
sua re familiari dedit. Ipsum Pompeium conjunctum
non offendit: nullum enim ab eo habebat ornamentum,
ut ceteri, qui per eum 'aut honores, aut divitias ceper-
rant: quorum partim invitissimi castra sunt secuti,
partim summa cum ejus offensione domi remanserunt.
Attici autem quies tantopere Caesari fuit grata, ut
victor, quum privatis pecunias per epistolas imperaret,
huic non solum molestus non fuerit, sed etiam sororis
filium et Q. Ciceronem ex Pompeii castris concesserit.
Sic vetere instituto vitae, effugit nova pericula.

