DE BELLO GALLICO LIB. II. 37

XII. Postridie ejus diei Caesa1·‚ prius quam se
hostes ex pavore ac fuga reciperent, in fines Suessi-
onum, qui proximi Remis erant, exercitum duxit, et
magno itinere confecto ad oppidum Noviodunum con-
tendit. Id ex itinere oppugnare conatus, quod vacu-
um ab defensoribus esse audiebat, propter latitudinem
fossae murique altitudinem, paucis defendentibus, ex·-
pugnare non potuit. Castris munitis, vineas agere,
quaeque ad oppugnandum usui erant, comparare coepit.
Interim omnis ex fuga Suessionum multitudo in op-
pidum proxima nocte convenit. Celeriter vineis ad
oppidum actis, aggere jacto turribusque constitutis,
magnitudine operum, quae neque viderant ante Galli
neque audierant, et celeritate Romanorum permoti,
legatos ad Caesarem de deditione mittunt3 et petentibus
Remis, ut conservarentur, impetrant.

XIII. Caesar, obsidibus acceptis primis civitatis at-
que ipsius Galbae regis duobus filiis, armisque omnibus
ex oppido traditis, in deditionem Suessiones accepit
exercitumque in Bellovacos ducit. Qui quum se sua—
que omnia in oppidum Bratuspantium contulissent,
atque ab eo oppido Caesar cum exercitu circiter millia
passuum quinque abesset, omnes majores natu, ex op-
pido egressi, manus ad Caesarem tendere et voce signi-
ficare caeperunt, sese in ej us fidem ac potestatem venire,
neque contra populum Romanum armis contendere.
Item quum ad oppidum accessisset castraque ibi pone-
ret, pueri mulieresque ex muro passis manibus suo
more pacem ab Romanis petierunt.

XIV. Pro his Divitiacus (nam post discessum Belga-
rum, dimissis AEduorum copiis, ad eum reverterat)
facit verba: Bellovacos omni tempore in fide atque
amicitia civitatis AEduae fuisse3 impulsos ab suis princi-
pibus, qui dicerent, AEduos a Coesare in servitutem
redactos omnes indignitates contumeliasque perferre,
et ab AEduis defecisse et populo Romano bellum intul-
isse. Qui hujus consilii principes fuissent, quod intel-
ligerent, quantam calamitatem civitati intulissent, in
Britanniam profugisse. Petere non solum Bellovacos,
sed etiam pro his AEduos, ut sua clementia ac mansue·
tudine in eos utatur. Quod si fecerit, AEduorum auc-

