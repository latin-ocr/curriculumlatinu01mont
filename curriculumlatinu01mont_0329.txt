AGRICOLAE VITA. 27

adstruere fortuna poterat Ρ Opibus nimiis non gaudebat 3
speciosae contigerant: filia atque uxore superstitibus,
potest videri etiam beatus, incolumi dignitate, florente
fama, salvis adfinitatibus et amicitiis, sutura effugisse.
Nam sicuti durare in hac beatissimi saeculi luce, ac prin-
cipem Trajanum videre, quod augurio votisque apud
nostras aures ominabatur: ita festinatae mortis grande
solatium tulit, evasisse postremum illud tempuS, quo
Domitianus non jam per intervalla ac spiramenta tem-
porum, sed continuo, et velut uno ictu, rempublicam
exhausit.

XLV. Non vidit Agricola obsessam curiam, et clau-
sum armis senatum, et eadem strage tot consularium
caedes, tot nobilissimarum seminarum exsilia et sugas,
Una adhuc victoria Carus Metius censebatur, et intra
Albanam arcem sententia Messalini strepebat, et Massa
Bebius jam tum reus erat. Mox nostrae duxere Helvi‘
dium in carcerem manus: nos Maurici, Rusticique visus,
nos innocenti sanguine Senecio perfudit. Nero tamen
subtraxit oculos, jussitque scelera, non spectavit: prae-
cipua sub Domitiano miseriarum pars erat, videre et
aspici : cum suspiria nostra subscriberentur : cum deno-
tandis tot hominum palloribus sufficeret saevus ille vultus
et rubor, quo se contra pudorem muniebats Tu vero
felix, Agricola, non vitae tantum claritate, sed etiam
opportunitate mortis: ut perhibent, qui interfuerunt
novissimis sermonibus tuis, constans et libens satum
excepisti, tanquam pro virili portione innocentiam prin-
cipi donares. Sed mihi filiaeque, praeter acerbitatem
parentis erepti, auget moestitiam, quod adsidere valetu-
dini, sovere deficientem, satiari vultu, complexu, non
contigit: excepissemus certe mandata vocesque, quas
penitus animo figeremus. Noster hic dolor, nostrum
vulnus : nobis tam longae absentiae conditione ante qua-
driennium amissus es. Omnia sine dubio, optime paren-
tum, adsidente amantissima uxore, superfuere honori
tuo t paucioribus tamen lacrymis compositus es, et novis«
sima in luce desideravere aliquid oculi tui.

XLVI. Si quis piorum manibus locus3 si, ut sapi—
entibus placet, non cum corpore exstinguuntur magnae
animae: placide quiescas, nosque, domum tuam, ab in·-

