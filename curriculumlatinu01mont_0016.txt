10 CORNELII NEPOTIS

quum Xerxes et mari et terra bellum universae inferret
Europae, cum tantis eam copiis invasit, quantas neque
antea, neque postea habuit quisquam: hujus enim
classis mille et ducentarum navium longarum fuit, quam
duo millia onerariarum sequebantur: terrestres autem
exercitus septingentorum millium peditum, equitum
quadringentorum millium fuerunt. Cujus de adventu
quum fama in Graeciam esset perlata, et maxime Atheni -
enses peti dicerentur, propter pugnam Marathoniam,
miserunt Delphos consultum, quidnam facerent de rebus
suis. Deliberantibus Pythia respondit, ut moenibus
ligneis se munirent, Id responsum, quo valeret, quum
intelligeret nemo, Themistocles persuasit, consilium
esse Apollinis, utin naves se suaque conferrent3 eum
enim a deo significari murum ligneum. Tali consilio
probato, addunt ad superiores totidem naves triremes:
suaque omnia, quae moveri poterant, partim Salaminem,
partim Troezenem, asportant3 arcem sacerdotibus pau-
cisque majoribus natu, ac sacra procuranda tradunt,
reliquum oppidum relinquunt.

 

CAP 111. T hemistocigdles pit-quat secundo proelio ad
rtemisz'um.

HUJUS consilium plerisque civitatibus displicebat, et
in terra dimicari magis placebat. Itaque missi sunt
delecti cum Leonida Lacedaemoniorum rege, qui Ther-
mopylas occuparent, longiusque barbaros progredi non
paterentur. Hi vim hostium non sustinuerunt eoque
loco omnes interierunt. At classis communis Graeciae
trecentarum navium, in qua ducentae erant Athenien-
sium, primum apud Artemisium, inter Euboeam conÎ‡
timentemque terram, cum classiariis regiis conflixit :
angustias enim Themistocles quaerebat, ne multitudine
circumiretur. Hinc etsi pari proelio discesserant,
tamen eodem loco non sunt ausi manere, quod erat
periculum, ne, si pars navium adversariorum Euboeam
superasset, ancipiti premerentur periculo. Quo factum
est, ut ab Artemisio discederent, et adversum Athenas,
apud Salamina, classem suam constituerent.

