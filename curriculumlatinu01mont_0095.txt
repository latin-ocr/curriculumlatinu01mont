LIBER TERTIUS. 25

XXXI. Alexander postera die, cum eura sepultis
militibus quorum corpora invenerat, Persarum quoque
nobilissimis eundem honorem haberi jubet3 matrique
Darii permittit, quos vellet, patrio more sepelire. Illa
paucos arcta propinquitate conjunctos pro habitu prae-
sentis fortunae humari jussit ; apparatum funerum, quo
Persae suprema officia celebrarent, invidiosum fore ex·
istimans, quum victores haud pretiose cremarentur.
Jamque justis defunctorum corporibus solutis, praemit-
tit ad captivas qui nunciarent ipsum venire ; inhibitaque
comitantium turba, tabernaculum cum Hephaestione
intrat. Is longe omnium amicorum carissimus erat regi,
cum ipso pariter educatus, secretorum omnium arbiter :
libertatis quoque in admonendo eo non alius jus habebat3
quod tamen ita usurpabat, ut magis a rege permissum
quam vindicatum ab eo videretur :et sicut aetate par erat
regi, ita corporis habitu praestabat. Ergo reginae, illum
regem esse ratae, suo more veneratae sunt. Inde spa-
donibus eaptivis, quis Alexander esset, monstrantibus,
Sysigambis advoluta est pedibus ejus, ignorationem nun-
quam antea visi regis excusans. Quam manu allevans
rex, ·‘ Non errasti‚' inquit, ‘ mater, nam et hie Alexan-
der est.'

XXXII. Equidem, si hac continentia animi ad ulti-
mum vitae perseverare potuisset, feliciorem :fuisse cre-
derem quam visus est esse, quum Liberi patris imitare—
tur triumphum, ab Hellesponto usque ad Oceanum
omnes gentes victoria emensus. Vicisset profecto su-
perbiam atque iram, mala invicta; abstinuisset inter
epulas caedibus amicorum: egregiosque bello viros, et
tot gentium secum domitores, indicta causa, veritus esset
occidere. Sed nondum fortuna se animo ejusinfuderat:
itaque orientem eam moderate et prudenter tulit: ad
ultimum, magnitudinem ejus non cepit. Tum quidem
ita se gessit, ut omnes ante eum reges et continentia et
clementia vincerentur. Virgines enim regias excellen-
tis formae tam sancte habuit, qnam si eodem quo ipse
parente genitae forent. Conjugem ejusdem, quam nulla
aetatis suae pulchritudine corporis vicit, adeo ipse non
violavit, ut summam adhibuerit curam ne quis captivo
corpori illuderet. Omnem cultum reddi feminis jussit.

C

