HAMiLCAR. 39

quum deleta est. Primo mercenarii milites, qui adver-
sus Romanos fuerant, desciverunt, quorum numerus
erat viginti millium. Hi totam abalienarunt Africam,
ipsam Carthaginem oppugnarunt. Quibus malis adeo
- sunt Poeni perterriti, ut auxilia etiam a Romanis
petiverint, eaque impetraverint. Sed extremo, quum
prope jam ad desperationem pervenissent, Hamilcarem
imperatorem fecerunt. Is non solum hostes a muris
Carthaginis removit, quum amplius centum millia facta
essent armatorum, sed etiam eo compulit, ut locorum
angustiis clausi, plures fame quam ferro interirent.
Omnia oppida abalienata, in his Uticam atque Hippo·-
nem, valentissima totius Africae, restituit patriae.
Neque eo fuit contentus, sed etiam fines imperii propa-
gavit. Tota Africa tantuin otium reddidit, ut nullum
in eft bellum videretur multis annis fuisse.

 

CAP. ΙΙΙ. Hamilcar, in Hispaniam missus, Hanniba—
lem filium secum duxit, et Hasdrubalem, cui filiam
despondit.

REBUS his ex sententia peractis, fidenti animo atque
infesto Romanis, quo facilius causam bellandi reperiret,
effecit, ut imperator cum exercitu in Hispaniam mit-
teretur, eoque secum duxit filium Hannibalem, anno-
rum novem. Erat praeterea cum eo adolescens illus-
tris et formosus, Hasdrubal3 quem nonnulli diligi tur-
pius, quam par erat, ab Hamilcare, loquebantur. Non
enim maledici tanto viro deesse poterant. Quo factum
est, ut a praefecto morum Hasdrubal eum eo vetaretur
esse. Huic. ille filiam suam in matrimonium dedit,
quod moribus eorum non poterat interdici socero gener.
De hoc ideo mentionem fecimus, quod, Hamilcare
occiso, ille exercitui praefuit, resque magnas gessit 3 et
princeps largitione vetustos pervertit mores Carthagin-
iensium3 ejusdemque post mortem Hannibal ab exer-
citu accepit imperium. At Hamilcar, posteaquam
mare transiit, in Hispaniamque venit, magnas res
secunda gessit fortuna: maximas bellicosissimasque
gentes subegit 3 equis, armis, viris, pecunia, totam
locupletavit Africam. Hic cum in Italiam bellum in-

