CATO MAJOR DE SENECTUTE. 7

tim si utrique vestrum, ut dicis, gratum futurum est.
LAEL. Volumus sane, nisi molestum est, Cato, tanquam
aliquam viam longam confeceris, quam nobis quoque
ingrediendum sit, istuc, quo pervenisti, videre, quale sit.

ΙΙΙ. 7. CATO. Faciam, ut potero, Laeti. Saepe enim
interfui querelis meorum aequalium, (pares autem cum
paribus, veteri proverbio, facillime conpr-eyantm·,) quae
Caius Salinator, quae Spurius Albinus, homines Consu-
lares, nostri sere aequales, deplorare solebant: tum quod
voluptatibus carerent, sine quibus vitam nullam puta-
rent3 tum quod spernerentur ab iis, a quibus essent coli
soliti. Qui milti non id videbantur accusare, quod esset
accusandum. Nam, si id culpa senectutis accideret,
eadem mihi usuvenirent, reliquisque omnibus majoribus
natu3 quorum ego multorum cognovi senectutem sine
querela: qui se et libidinum vinculis laxatos esse non
moleste ferrent, nec a suis despicerentur. Sed omnium
istIusmodi querelarum in moribus est culpa, non in aetate.
Moderati enim et nec difficiles nec inhumani senes tole-
rabilem agunt' senectutem: importunitas autem et in-
humanitas omni aetati molesta est. 8. LAEL. Est, ut
dicis, Cato. Sed sortasse dixerit quispiam, tibi propter
opes et copias et dignitatem tuam tolerabiliorem senec-
tutem videri3 id autem non posse multis contingere.
CATO. Est istuc quidem, Loeli, aliquid 3 sed nequaquam
in isto sunt omnia: ut Themistocles fertur Seriphio
cuidam in jurgio respondisse, quum ille dixisset, non eum
sua, sed patriae gloria splendorem assecutum :nec hercule,
inquit, si 090 Seriphius essem, ‘nob-ilis, nec tu, si Atheniensis
esses, clarus unquam fuisses. Quod eodem modo de
senectute potest dici. Neque enim in summa inopia levis
esse senectus potest, ne sapienti quidem: nec insipienti
etiam in summa copia non gravis. 9. Aptissima omnino
sunt, Scipio et Laeli, arma senectutis, artes exercitatio-
nesque virtutum, quae, in omni aetate cultae, quum multum
diuque vixeris, mirificos efferunt fructus, non solum quia
nunquam deserunt, ne in extremo quidem tempore oetatis,
(quanquam id maximum est‚) verum etiam, quia con-
scientia bene actae vitae multorumque benefactorum recor-
datio jucundissima est.

lv. 10. Ego Quintum Maximum, eum, qui Taren-

