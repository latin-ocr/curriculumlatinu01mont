24 CORNELII NEPOTIS

simum: ut, si ipse fingere vellet, neque plura bona re-
minisci, neque majora posset- consequi, quam vel for-
tuna vel natura tribuerat. Ineunte adolescentia, ama-
tus est a multis, more Graecei-um: in eis a Socrate, de
quo mentionem facit Plato in Symposio. Namque eum
induxit commemorantem, se pernoctasse cum Socrate,
neque aliter ab eo surrexisse acfilius α parente debuerit.
Posteaquam robustior est factus, non minus multos
amavit, in quorum amore, quoad licitum est, odiosa
multa delicate, joeoseque fecit: quae referremus, nisi
majora potioraque haberemus.

CAP. 111. Belli dum Alcibiades contra Syracusas in
suspicionem venit.

BELLO Peloponnesiaco, hujus consilio atque auctori-
tate Athenienses bellum Syracusanis indixerunt: ad
quod gerendum ipse dux delectus est. Duo praeterea
collegae dati, Nicias et Lamachus. Id quum apparare-
tur, prius quam classis exiret, accidit ut una nocte
omnes Hermae, qui in oppido erant Athenis dejiceren-
tur‚' praeter unum, qui ante januam Andocidis erat,
Andocidisque Hermes vocatus est. Hoc quum appareret,
non sine magna multorum consensione esse factum,
quod non ad privatam sed ad publicam rem pertineret,
magnus multitudini timor est> injectus, ne qua repen-
tina vis in civitate existeret, quae libertatem opprime-
ret populi. Hoc maxime convenire in Alcibiadem
videbatur, quod et potentior et major quam privatus,
existimabatur. Multos enim liberalitate devinxerat,
plures etiam opera forensi suos reddiderat. Quare
fiebat, ut omnium oculos, quotiescunque in publicum
prodiisset, ad se converteret, neque ei par quisquam
in civitate poneretur. Itaque non solum in eo spem
habebant maximam, sed etiam timorem, quod et obesse
plurimum et prodesse poterat. Aspergebatur etiam
infamia, quod in domo sua facere mysteria dicebatur;
quod nefas erat more Atheniensium: idque non ad
religionem, sed ad conjurationem, pertinere existima·
batur.

