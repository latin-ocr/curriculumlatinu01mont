40 CORNELII NEPOTIS

terre meditaretur, nono anno postquam in Hispaniam
venerat, in proelio pugnans adversus Vettones occisus
est. Hujus perpetuum odium erga Romanos maxime
concitasse videtur secundum bellum Punicum. Nam-
que Hannibal, filius ejus, assiduis patris obtestationi-
bus, eo est perductus, ut interire, quam Romanos non
experiri, mallet.

XXIII. HANNIBAL.

CAP. ]. Hannibal, omnibus ducibus major, suorum
debilitatur invidie.

HANNIBAL, Hamilcaris filius, Carthaginiensis. Si
verum est, quod nemo dubitat, ut populus Romanus
omnes gentes virtute superarit, non est inficiandum,
Hannibalem tanto praestitisse caeteros imperatores
prudentia, quanto populus Romanus antecedat fortitu·
dine cunctas nationes. Nam quotiescunque cum eo
congressus est in Italia, semper discessit superior.
Quod nisi domi civium suorum invidia debilitatus esset,
Romanos videtur superare potuisse. Sed multorum
obtrectatio devicit unius virtutem. Hic autem, velut
haereditate relictum, odium paternum erga Romanos
sic confirmavit, ut prjus animam, quam id, deposuerit:
qui quidem, cum patria pulsus esset, et alienarum
opum indigeret, nunquam destiterit animo bellare cum
Romanis.

 

CAP. II. Hannibal eontra Romanos concitat Philip-
pum ec Antiochum, ob haereditarium in eos odium.

ΝΑΜ, ut omittam Philippum, quem absens hostem
reddidit Romanis, omnium his temporibus potentissi-
mus rex Antiochus fuit. Hunc tanta cupiditate incen-
dit bellandi, ut usque a Rubro Mari arma conatus sit
inferre Italiae. Ad quem cum legati venissent Romani,
qui de ejus voluntate explorarent, darentque operam
consiliis clandestinis, ut Hannibalem in suspicionem
regi adducerent, tanquam ab ipsis corruptum, alia

