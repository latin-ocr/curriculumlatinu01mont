56 CORNELII NEPOTIS

retinebat beneficia3 quae autem ipse tribuerat, tamdiu
meminerat, quoad ille gratus erat, qui acceperat. Ita·-
que hic fecit, ut vere dictum videatur: Sui cuique
mores fingunt fortunam. Neque tamen prius ille for·
tunam, quam se ipse, finxit, qui cavit, ne qua in re
plecteretur.

CAP. XII. Atticm Vipsmez‘o et Antonio solum usus in
deprecandis amicorum periculis.

His igitur rebus effecit, ut Μ. Vipsanius Agrippa,
intima. familiaritate conj unctus adolescenti Caesari,quum
propter suam gratiam et Caesaris potentiam, nullius con-
ditionis non haberet potestatem, potissimum ej us dilige-
ret affinitatem, praeoptaretque equitis Romani filiam
generosarum nuptiis. Atque harum nuptiarum concilia-
tor fuit (non-enim est celandum) M. Antonius, triumvir
reipublicae constituendae: cujus gratia quum augere
possessiones posset suas, tantum abfuit a cupiditate
pecuniae, ut nulla in re usus sit ea, nisi in deprecandis
amicorum aut periculis, aut incommodis. Quod quidem
sub ipsa proscriptione perillustre fuit. Nam quum L.
Saufeii, equitis Romani, aequalis sui, qui cum eo com-
plures annos‚ studio ductus philosophiae, Athenis
habitabat, habebatque in Italia pretiosas possessiones,
triumviri bona vendidissent, consuetudine ea, qua tum
res gerebantur3 Attici labore atque industria factum
est, ut eodem nuntio Saufeius fieret certior, se patri-
monium amisisse, et recuperasse. Idem L. J ulium Ca-
lidium, quem, post Lucretii Catullique mortem, multo
elegantissimum poetam nostram tulisse aetatem vere
videor posse contendere, neque minus virum bonum,
optimisque artibus eruditum, post proscriptionem equi-
tum, propter magnas ejus Africanas possessiones, in
proscriptorum numerum a P. Volumnio, praefecto
fabrum Antonii, absentem relatum, expedivit. Quod
in praesenti utrum ei laboriosius an gloriosius fuerit,
difficile suit judicare: quod in eorum periculis, non
secus absentes quam praesentes amicos Attico esse
curae, cognitum est.

