26 QUINTI CURTII RUFI

nec quicquam ex pristinae fortunae magnificentia. capti«
vis praeter fiduciam defuit. Itaque Sysigambis‚ ‘ Rex‚'
inquit, ‘ mereris ut ea precemur tibi, quae Dario nostro
quondam precatae sumus: et, ut video, dignus es qui
tantum regem non felicitate solum sed etiam aequitate
superaveris. Tu quidem matrem me et reginam vocas;
sed ego me tuam famulam esse confiteor. Et praeteri-
tae fortunae fastigium capio, et praesentis jugum pati
possum. Tua interest, quantum in nos licuerit, si id
potius clementia quam saevitia vis esse testatum.> Rex
bonum animum habere eas jussit·, Darii deinde filium
collo suo admovit. Atque nihil ille conspectu tunc pri-
mum a se visi conterritus cervicem ejus manibus am-
plectitur. Motus ergo rex constantia pueri, Hephaes-
tionem intuens, ‘ Quam vellem,' inquit, ‘ Darius aliquid
ex hac indole hausisset 1'

XXXIII. Tum tabernaculo egressus, tribus aris in
ripa Pinari amnis Jovi atque Herculi Minervaeque sa·
cratis, Syriam petit; Damascum, ubi regis gaza erat,
Parmenione praemisso. 13. Atque is quum praecessisse
Darii satrapam comperisset, veritus ne paucitas suorum
sperneretur, arcessere majorem manum statuit. Sed
forte in exploratores ab eo praemissos incidit natione
Mardus, qui, ad Parmenionem perductus, literas ad
Alexandrum a praefecto Damasci missas tradit ei : nec
dubitare eum, quin ornnem regiam supellectilem cum
pecunia traderet, adjecit. Parmenio, asservari eo jussor
literas aperit, in queis erat scriptum, ut mature Alexan-
der aliquem cx ducibus suis mitteret cum manu exigua„-
Itaque re cognita, Mardum, datis comitibus, ad prodito-
rem remittit. Ille e manibus custodientium lapsus
Damascum ante lucem intrat. Turbaverat ea res Par-
menionis animum insidias timentis: et ignotum iter
sine duce non audebat ingredi. Felicitati tamen regis
sui confisus, agrestes qui duces itineris essent excipi
jussit: quibus celeriter repertis, quarto die ad urbem
pervenit, jam metuente praefecto ne sibi fides habita non
esset. Igitur quasi parum munimentis oppidi fidens,
ante solis ortum pecuniam regiam [qazam Persae vo-
cant) cum pretiosissimis rerum efferri jubet, sugam simu—-
lans3 revera, ut praedam hosti offerret.

