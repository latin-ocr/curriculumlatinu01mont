QUINTI CURTII RUFI. 39

navigia classicis cessit; appulsaque sunt litori, lacerata
pleraque.

XIV. Iisdem diebus forte Carthaginensium legati tri·
ginta superveniunt, majus obsessis solatium, quam aux-
ilium ; quippe domestico bello Poenos impediri, nee de
imperio, sed pro salute dimicare nunciabant. Syracu·
sani tunc Africam urebant, et haud procul Carthaginis
muris locaverant castra. Non tamen defecere animis
Tyrii, quamquam ab ingenti spe destituti erant, sed con-
juges liberosque devehendos Carthaginem tradiderunt,
fortius quidquid accideret laturi, si carissimam sui par-
tem extra communis periculi sortem habuissent. Quum-
que unus e civibus concioni indicasset, oblatam esse per
somnum sibi speciem Apollinis, quem eximia religione
colerent, urbem deserentis, molemque a Macedonibus
jactam in salo in sylvestrem saltum esse mutatam;
quamquam auctor levis erat, tamen ad deteriora creden-
da proni metu, aurea catena devinxere simulacrum,
araeque Herculis, cujus numini urbem dicaverant, in-
seruere vinculum, quasi illo deo Apollinem retenturi.
Syracusis id simulacrum devexerant Poeni ct in majore
locaverant patria: multisque aliis spoliis urbium a semet
captarum, non Carthaginem magis quam Tyrum orna-
verant.

XV. Sacrum quoque, quod quidem diis minime cordi
esse crediderim, multis seculis intermissum repetendi
auctores quidam erant, ut ingenuus puer Saturno immo-
laretur; (quod sacrilegium verius quam sacrum, Car-
thaginenses a conditoribus traditum, usque ad excidium
urbis suae, secisse dicuntur) ac, nisi seniores obstitissent,
quorum consilio cuncta agebantur, humanitatem dira
superstitio vicisset. Ceterum, efficacior omni arte
necessitas, non usitata modo praesidia, sed quaedam
ctiam nova admovit. Namque ad implicanda navi-
gia, quae muros subibant, validis asseribus corvos et
ferreas manus [cum uncis ac falcibus] alligaverant,
ut, quum tormento asseres promovissent, subito laxatis
funibus injicerent. Unci quoque et falces ex iisdem
asseribus dependentes, aut propugnatores, aut ipsa navi-
gia lacerabant. Clypeos vero aereos multo igne torre-
bant, qUOS, repletos fervida arena coenoque decocto, e

