DE BELLO GALLICO LIB. Ι. 29

triplici instructa, ad eum locum venit. Primam et
secundam aciem in armis esse, tertiam castra munire
jussit. Hic locus ab hoste circiter passus sexcentos,
uti dictum est, aberat. Eo circiter hominum numero
XVI millia expedita cum omni equitatu Ariovistus
misit, quae copiae nostros perterrerent et munitione
prohiberent· Nihilo secius Caesar, ut ante constituerat,
duas acies hostem propulsare, tertiam opus perficere
jussit. Munitis eastris, duas ibi legiones reliquit et
partem auxiliorum3 quatuor reliquas in castra majora
reduxit.

L. Proximo die instituto suo Caesar e castris utris-
que copias suas eduxit, paullumque a majoribus pro-
gressus, aciem instruxit, hostibusque pugnandi potesta-
tem fecit. Ubi ne tum quidem eos prodire intellexit,
circiter meridiem exercitum in castra reduxit. Tum
demum Ariovistus partem suarum copiarum, quae
castra minora oppugnaret, misit 3 acriter utrimque usque
ad vesperum pugnatum est. Solis occasu suas copias
Ariovistus, multis et illatis et acceptis vulneribus, in
castra reduxit. Quum ex captivis quaereret Caesar,
quam ob rem Ariovistus proelio non decertaret, hanc
reperiebat causam, quod apud Germanos ea consuetudo
esset, ut matres familiae eorum sortibus et vaticination-
ibus declararent, utrum proelium committi ex usu esset,
nec ne: eas ita dicere: Non esse fas Germanos super-
are, si ante novam lunam proelio contendissent.

LI. Postridie ejus diei Caesar, praesidio utrisque cas-
tris, quod satis esse visum est, relicto, omnes alarios in
conspectu hostium pro castris minoribus constituit,
quod minus multitudine militum legionariorum pro
hostium numero valebat, ut ad speciem alariis uteretur.
Ipse triplici instructa acie usque ad castra hostium
accessit. Tum demum necessario Germani suas copias
castris eduxerunt, generatimque constituerunt paribus-
que intervallis Harudes, Marcomannos, Triboccos,
Vangiones, Nemetes, Sedusios, Suevos, omnemque
aciem suam rhedis et carris circumdederunt, ne qua
spes in fuga relinqueretur. Eo mulieres imposuerunt,
quae in proelium proficiscentes milites passis manibus
fientes implorabant, ne se in servitutem Romanis tra-
dorent.

