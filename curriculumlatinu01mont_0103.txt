QUINTI CURTII RUFI 33

potiora. Igitur conclamant, duceret quo videretur.
Atque ille utendum animis, dum spe calerent, ratus, ad
Pelusii ostium penetrat, simulans a Dario se esse ‚prae-
missum. Potitus ergo Pelusii, Memphin copias promo-
vit: ad cujus famam Aegyptii, vana gens, et novandis
quam gerendis aptior rebus, ex suis quisque vicis urbi-
busque ad hoc ipsum concurrunt, ad delenda praesidia
Persarum ε qui territi, tamen spem retinendi Aegyptum
non amiserunt. Sed eos Amyntas praelio superatos in
urbem compellit, castrisque positis, victores ad populan-
dos agros eduxit, ac velut in medio positis omnibus
hostium, cuncta agebantur. Itaque Mazaces, quam-
quam infelici praelio suorum animos territos esse cog-
noverat, tamen palantes, et victoriae fiducia incautos
ostentans, perpulit ne dubitarent ex urbe erumpere, et
res amissas recuperare. Id eonsilium non ratione pru-
dentius quam eventu felicius fuit. Ad unum omnes
eum ipso duce occisi sunt. Has poenas Amyntas utri-
que regi dedit, nihilo magis ei ad quem transfugerat
fidus, quam illi quem deseruerat.

VI. Darii praetores, qui praelio apud Isson superfue—
rant, cum omni manu quae fugientes secuta erat, as-
sumpta etiam Cappadocum et Paphlagonum juventute,
Lydiam recuperare tentabant. Antigonus praetor
Alexandri Lydiae praeerat: qui, quamquam plerosque
militum ex praesidiis ad regem dimiserat, tamen, bar-
baris spretis, in aciem suos eduxit. Eadem illic quoque
fortuna partium fuit : tribus praeliis alia atque alia re-
gione commissis, Persae funduntur. Eodem tempore
classis Macedonum ex Graecia accita, Aristomenem, qui
ad Hellesponti oram recuperandam a Dario erat missus,
captis ejus aut mersis navibus, superat. A Milesiis
deinde Pharnabazus praefectus Persicae classis pecunia
exacta, et praesidio iu urbem Chium introducto, centum
navibus Andrum, et inde Siphnum petiit: eas quoque
insulas praesidiis occupat, pecunia mulctat. Magnitudo
belli, quod ab opulentissimis Europae Asiaeque regibus
in spem totius orbis occupandi gerebatur, Graeciae quo-
que et Cretae arma commoverat. Agis, Lacedaemonio-
rum rex, octo millibus Graecorum, qui ex Cilicia pro-
fugi domos repetierant, contractis, bellum Antipatro

