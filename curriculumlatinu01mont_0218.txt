68 C. JULH CAESARIS

XX. Exigua parte aestatis reliqua, Caesar, etsi in
his locis, quod omnis Gallia ad septemtriones vergit,
maturae sunt hiemes, tamen in Britanniam proficisci
contendit, quod omnibus fere Gallicis bellis hostibus
nostris inde subministrata auxilia intelligebat: et, si
tempus anni ad bellum gerendum deficeret, tamen
magno sibi usui fore arbitrabatur, si modo insulam
adisset, genus hominum perspexisset, loca, portus,
aditus cognovisset: quae omnia fere Gallis erant incog-
nita. Neque enim temere praeter mercatores illo adit
quisquam, neque iis ipsis quidquam praeter oram mari-
timam atque eas regiones, quae sunt contra Gallias,
notum est. Itaque evocatis ad se undique mercatori-
bus, neque quanta esset insulae magnitudo, neque quae
aut quantae nationes incolerent, neque quem usum belli
haberent, aut quibus institutis uterentur, neque qui
essent ad majorum navium multitudinem idonei portus,
reperire poterat.

XXI. Ad haee cognoscenda, priusquam periculum
faceret, idoneum esse arbitratus C. Volusenum, cum
navi longa praemittit. Huic mandat, uti exploratis
omnibus rebus ad se quam primum revertatur: ipse
cum omnibus copiis in Morinos proficiscitur, quod inde
erat brevissimus in Britanniam transjectus. Huc naves
undique ex finitimis regionibus et quam superiore aestate
ad Veneticum bellum fecerat classem, jubet convenire.
Interim, consilio ejus cognito et per mercatores perlato
ad Britannos, a compluribus ejus insulae civitatibus ad
eum legati veniunt, qui polliceantur obsides dare atque
imperio populi Romani obtemperare. Quibus auditis,
liberaliter pollicitus hortatusque,ut in ea sententia per-
manerent, eos domum remittit et cum his una Com-
mium, quem ipse, Atrebatibus superatis, regem ibi
constituerat, eujus et virtutem et consilium probabat et
quem sibi fidelem arbitrabatur, cujusque auctoritas in
iis regionibus magni habebatur, mittit. Huic imperat,
quas possit adeat civitates horteturque, ut populi Ro-
mani fidem sequantur, seque celeriter eo venturum
nunciet. Volusenus, perspectis regionibus, quantum ei
facultatis dari potuit, qui navi egredi ac se barbaris

