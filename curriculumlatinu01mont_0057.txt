T. P. ATTICU S. ⁵1

daret, quantum non indiligens deberet paterfamilias, et
omnia reliqua tempora aut literis aut Atheniensium
reipublicae tribueret; nihilo minus amicis urbana
officia praestitit. Nam et ad comitia eorum ventitavit,
et, si qua res major acta est, non defuit: sicut Ciceroni,
in omnibus ejus periculis, singularem fidem praebuit3
cui ex patria fugienti LLS. ducenta et quinquaginta
millia donavit. Tranquillatis autem rebus Romanis,
remigravit Romam, ut opinor, L. Cotta et L. Torquato
consulibus: quem diem sic universa civitas Athenien—
sium prosecuta est, ut lacrymis desiderii futuri dolorem
indicaret.

 

CAP. V. Atticus asperi Caecilii haeres: Ciceronis et
Hortensii copula.

HABEBAT avunculum Q. Caecilium, equitem Roma-
num, familiarem L. Luculli, divitem, difficillima natura.
Cujus sic asperitatem veritus est, ut, quem nemo ferre
posset, hujus sine offensione ad summam senectutem
retinuerit benevolentiam. Quo facto, tulit pietatis
fructum: Caecilius enim moriens, testamento adoptavit
eum, haeredemque fecit ex dodrante ; ex qua haeredi·
tate accepit circiter centies LLS. Erat nupta soror
Attici Q. Tullio Ciceroni 3 easque nuptias M. Cicero
conciliarat, cum quo a condiscipulatu vivebat conjunc-
tissime, multo etiam familiarius, quam cum Quint03 ut
judicari possit, plus in amicitia valere similitudinem
morum, quam affinitatem. Utebatur autem intime Q.
Hortensio, qui iis temporibus principatum eloquentiae
tenebat, ut intelligi non posset, uter eum plus diligeret,
Cicero an Hortensius: et id, quod erat difficillimum,
efficiebat, ut, inter quos tantae laudis esset aemulatio,
nulla intercederet obtrectatio, essetque talium virorum
copula.

 

CAP. VI. Atticus lwgcorz'bus, litibus, praefecturis,
α stinet.

IN republica ita est versatus, ut semper optimarum
partium et esset et existimaretur3 neque tamen se

