LIBER QUART US. 61.

quinquaginta falcati currus sequebantur: proximus
quadrigis erat Bessus, cum octo millibus equitum item
Bactrianis. Massagetae duobus millibus agmen ejus
claudebant. Pedites his plurium gentium non mixtas,
sed suae quisque nationis junxerant copias. Persas
deinde cum Mardis Sogdianisque Ariobarzanes et Oro-
bates ducebant. Illi partibus copiarum, summae Orsines
praeerat a septem Persis oriundus, ad Cyrum quoque
nobilissimum regem originem sui referens. Hos aliae
gentes, ne sociis quidem satis notae, sequebantur. Post
quas quinquaginta quadrigas Phradates magno Caspia-
norum agmine antecedebat. Indi, ceterique rubri maris
adcolae, nomina verius quam auxilia, post currus erant.
Claudebatur hoc agmen aliis falcatis curribus quinqua-
ginta: queis peregrinum militem adjunxerat. Hunc
Armenii, quos minores vocant, Armenios Babylonii,
utrosque Belitae, et qui montes Cossaeorum incolebant,
sequebantur. Post hos ibant Gortuae, gentis quidem
Euboicae, Medos quondam secuti Í¾ sed jam degeneres,
et patrii moris ignari. Applicuerat his Phrygas et
Cataonas. Parthorum deinde gens, incolentium terras
quas nunc Parthi Scythia profecti tenent, claudebant
agmen. Haec sinistri cornu acies fuit.

XLVII. Dextrum tenebat natio majoris Armeniae,
Cadusiique, Cappadoces, et Syri, et Medi : his quoque
falcati currus erant quinquaginta. Summa totius exer-
citus, equites quadraginta quinque millia: pedestris
acies ducenta millia expleverat. Hoc modo instructi
decem stadia procedunt: jussique subsistere, armati
hostem expectabant. Alexandri exercitum pavor, cujus
causa non suberat, invasit: quippe lymphati trepidare
coeperunt, omnium pectora occulto metu percurrente.
Coeli fulgor, tempore aestivo ardenti similis internitens,
ignis praebuit speciem: flammasque ex Darii castris
splendere, velut illati temere praesidiis, credebant.
Quod si perculsis Mazaeus, qui praesidebat itineri, su-
pervenisset, ingens clades accipi potuit : ille segnis in eo
quem occupaverat tumulo sedet, contentus non lacessi.
Alexander, cognito pavore exercitus, signum ut consis-
- terent dari, ipsos arma deponere ae levare corpora, ju-
bet: admonens, nullam subiti causam esse timoris}

F

