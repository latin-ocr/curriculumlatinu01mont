54 CORNELII NEPOTIS

se dabant, et in eo laedendo se aliquam consecuturos
sperabant commoditatem : familiares insequebantur;
uxorem Fulviam omnibus rebus spoliare cupiebant:
liberos etiam extinguere parabant. Atticus, quum
Ciceronis intima familiaritate uteretur, amicissimus
esset Bruto, non modo nibil iis indulsit ad Antonium
violandum, sed e contrario familiares ejus ex urbe pro-
fugientes, quantum potuit, texit3 quibus rebus indi-
guerunt, adjuvit. P. vero Volumnio ea tribuit, ut plura
a parente proficisci non potuerint. Ipsi autem Fulviae
quum litibus distineretur, magnisque terroribus vexa-
retur, tanta diligentia officium suum praestitit, ut nul-
lum illa stiterit vadimonium sine Attico ; hic sponsor
omnium rerum fuerit. Quin etiam, quum illa fundum
secunda fortuna emisset in diem, neque post calamita-
tem versuram faeere potuisset, ille se interposuit, pecu-
niamque sine foenore, sineque ulla stipulatione ei credi-
dit 3 maximum existimans quaestum, memorem gra-
tumque cognosci, simulque aperire, se non fortunae,
sed hominibus, solere esse amicum: quae quum faciebat,
nemo eum temporis eausa faeere poterat existimare.
Nemini enim in opinionem veniebat, Antonium ‘rerum
potiturum. Sed sensim is a nonnullis optimatibus
reprehendebatur, quod parum odisse malos cives vide-
retur.

 

CAP. X. Atticus Antonii proscriptionem evasit.

ILLE autem sui judicii, potius, quid se facere par
esset, intuebatur, quam quid alii laudaturi forent.
Conversa subito fortuna est. Ut Antonius rediit in
Italiam, nemo non magno in periculo Atticum putarat
propter intimam familiaritatem Ciceronis et Bruti.
Itaque ad adventum imperatorum de foro decesserat,
timens proscriptionem: latebatque apud P. Volumnium,
eui, ut ostendimus paulo ante, opem tulerat. Tanta
varietas in his temporibus suit fortunae, ut modo hi,
modo illi in summo essent aut fastigio, aut periculo.
Habebat secum Q. Gellium Canium, aequalem, simil-
limumque sui. Hoc quoque sit Attici bonitatis exem·
plum, quod cum e0, quem puerum in ludo cognoverat,

