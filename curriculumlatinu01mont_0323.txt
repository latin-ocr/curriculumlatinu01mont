AGRICOLAE VITA. 21

expeditionibus, tot proeliis, seu fortitudine adversus
hostes, seu patientia ac labore paene adversus ipsam
rerum naturam opus fuit, neque me militum, neque
vos ducis poenituit. Ergo egressi, ego veterum legatorum,
vos priorum exercituum terminos, finem Britanniae, non
fama, nec rumore, sed castris et armis tenemus. In·
venta Britannia, et subacta. Equidem saepe in agmine,
cum vos paludes, montesve et flumina fatigarent, fortis-
simi cujusque voces audiebam τ Quando dabitur hostis,
quando acies t> Veniunt e latebris suis extrusi: et vota
virtusque in aperto, omniaque prona victoribus, atque
eadem victis adversa. Nam ut superasse tantum itineris,
silvas evasisse, transisse aestuaria, pulchrum ac decorum
in frontem3 ita fugientibus periculosissima, quae hodie
prosperrima sunt. Neque enim nobis aut locorum eadem
notitia, aut commeatum eadem abundantia: sed manus,
et arma, et in his omnia. Quod ad me attinet, jam pridem
mihi decretum est, neque exercitus, neque ducis terga
tuta esse. Proinde et honesta mors turpi vita poti0r; et
incolumitas ac decus eodem loco sita sunt : nec inglorium
fuerit, in ipso terrarum ae naturae fine cecidisse.’'

XXXIV. “ Si novae gentes atque ignota acies con-
stitisset3 aliorum exercituum exemplis vos hortarer:
nunc vestra decora recensete, vestros oculos interrogate.
Ii sunt, quos proximo auno, unam legionem furto noctis
adgressos, clamore debellastis ε ii ceterorum Britannorum
fugacissimi, ideoque tamdiu superstites. Quomodo sil·
vas saltusque penetrantibus, fortissimum quodque animal
contra ruere, pavida et inertia ipso agminis sono pellun-
tur; sic acerrimi Britannorum jam pridem ceciderunt :
reliquus est numerus ignavorum et metuentium· quos
quod tandem invenistis, non restiterunt, sed deprehensi
sunt novisslmi· res et extremo metu corpora defixere
in his vestigiis, in quibus pulchram et spectabilem victo—
riam ederetis. Transigite cum expeditionibus, imponite
quinquaginta annis magnum diem; adprobate reipublicae
nunquam exercitui imputari potuisse, aut moras belli,
aut causas rebdlandiss'

XXXV. Et adloquente adhuc Agricola, militum
ardor eminebat, et finem orationis ingens alacritas con-
secuta est, statimque ad arma discursum. Instinctos

