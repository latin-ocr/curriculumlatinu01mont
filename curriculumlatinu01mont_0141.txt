LIBER QUARTUS. Π

pervenere deinde missi a Dario Bactriani, pugnaeque
vertere fortunam. Multi ergo Macedonum primo im-
petu obtriti sunt: plures ad Alexandrum refugerunt.
Tum Persae, clamore sublato, qualem victores solent
edere, ferociter in hostem, quasi ubique profligatum,
incurrunt. Alexander territos castigare, adhortari ;
proelium, quod jam elanguerat, solus accendere3 con-
firmatisque tandem animis, ire in hostem jubet. Rarior
acies erat in dextro cornu Persarum ; namque inde
Bactriani decesserant ad opprimenda impedimenta ;
itaque Alexander laxatos ordines invadit, et multa caede
hostium invehitur. At qui in laevo cornu erant Persae,
spe posse eum includi, agmen suum a tergo dimicantis
opponunt ; ingensque periculum in medio haerens adis-
set, ni equites Agriani calcaribus subditis circumfusos
regi barbaros adorti essent, aversosque caedendo in se
obverti coegissent. Turbata erat utraque acies. Alex-
ander et a fronte et a tergo hostem habebat : qui averso
ei instabant, ab Agrianis equitibus premebantur : Bac-
triani, impedimentis hostium direptis, reversi, ordines
suos recuperare non poterant; plura simul abrupta a
ceteris agmina, ubicumque alium alii fors miscuerat,
dimicabant. Duo reges junctis prope agminibus proe-
lium accendebant ; plures Persae cadebant ; par ferme
utrimque numerus vulnerabatur: curru Darius, Alex-
ander equo vehebatur : utrumque delecti tuebantur,sui
immemorem quippe amisso rege nec volebant salvi esse
nec poterant ε ante oculos sui quisque regis mortem oo-
cumbere ducebant egregium. Maximum tamen perieu-
lum adibant, qui maxime tuebantur ; quippe sibi quisque
caesi regis expetebat decus.

LIX. Ceterum, sive ludibrium oculorum, sive vera
species fuit, qui circa Alexandrum erant, vidisse se cre-
diderunt paululum super caput regis placide volantem
aquilam, non sonitu armorum, non gemitu morientium
territam ε diuque circa equum Alexandri pendenti magis
quam volanti similis, apparuit. Certe vat-es Aristander,
alba veste indutus et dextra praeferens lauream, militi-
bus in pugnam intentis avem monstravit, haud dubium
victoriae auspicium. Ingens ergo alacritas ac fiducia
paulo ante territos accendit ad pugnam; utique post-

