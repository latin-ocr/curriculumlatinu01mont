LIBER QUA RTUS. 73

inquit, ί videtis istos, qui ferociter modo instabant, pedem
referre, subito pavore perterritos ? Nimirum nobis quo-
que regis nostri fortuna vicit3 omnia Persarum caede
strata sunt. Quid cessatis ἶ) an ne fugientibus quidem
pares estis 'l’ vera dicere videbatur, et spes languentes
quoque erexerat: subditis calcaribus proruere in hostem:
et illi jam non sensim, sed citato gradu recedebant ; nec
quidquam fugae, nisi quod terga nondum verterant, deerat.
Parmenio tamen ignarus, quaenam in dextro cornu sor-
tuna regis esset, repressit suos; Mazaeus, dato fugae
spatio, non recto itinere, sed majore et ·ob id tutiore cir-
cumitu Tigrin superat, et Babylona cum reliquiis devicti
exercitus intrat.

LXI. Darius paucis fugae comitibus ad Lycum arn-
nem contenderat, quo trajecto, dubitavit an solveret
pontem, quippe bostem jam adfore nunciabatur. Sed
tot millia suorum. quae nondum ad amnem pervenerant,
ponte reciso, praedam hostis fore videbat. Abeuntem,
quum intactum sineret pontem, dixisse constat, Malle
insequentibus iter dare, quam auferre fugientibus. Ipse
ingens spatium fuga emensus, media sere nocte Arbela
pervenit. Quis tot ludibria fortunae, ducum agminum-
que caedem multiplicem, devictorum sugam, clades nunc
singulorum, nunc universorum, aut animo assequi queat,
aut oratione complecti? Propemodum seculi res in
unum illum diem fortuna cumulavit. Alii, qua brevis-
simum patebat iter, alii diversos saltus, et ignotos se-
quentibus calles petebant. Eques pedesque confusi sine
duce, armatis inermes, integris debiles implicabantur.
Deinde, misericordia in metum versa, qui sequi non
poterant, inter mutuos gemitus deserebantur. Sitis praeci-
pue satigatos et saucios perurebat, passimque omnibus rivis
prostraverant corpora, praeterfluentem aquam hianti ore
captantes: quam quum avidi turbidam hausissent, tende-
bantur extemplo praecordia premente limo 3 resolutisque et
torpentibus membris, quum supervenisset bostis, novis
vulneribus excitabantur· Quidam, occupatis proximis rivis,
diverterant longius, ut quidquid occulti humoris usquam
manaret, exciperent z nec ulla adeo avia et sicca lacuna
erat, quae vestigantium sitim falleret. Ε proximis vero
itineri vicis senum ululatus feminarumque exaudiebantur,
barbaro ritu Darium adbuc regem clamantium.

G

