LIBER QUARTUS. GT

ante prima signa dimicaturum : spondere pro se quot
cicatrices, totidem corporis decora: scire ipsos, unum
paene se praedae communis exsortem in illis colendis or-
nandisque usurpare victoriae praemia : Haec se fortibus
viris dicere: Si qui dissimiles eorum esseut, illa fuisse
dicturum: pervenisse eo, unde fugere non possent. Tot
terrarum spatia emensis, tot amnibus montibusque post
tergum objectis, iter in patriam et penates manu esse
faciendum. Sic duces, sic proximi militum instincti
sunt.

LV. Darius in laevo cornu erat ; magno suorum ag·
mine, delectis equitum peditumque stipatus: contempse-
ratque paucitatem hostis3 vanam aciem esse, extentis
cornibus, ratus. Ceterum, sicut curru eminebat, dextra
laevaque ad circumstantium agmina oculos manusque
circumferens: ‘ Terrarum,’ inquit, ‘ quas Oceanus hinc
alluit, illinc claudit Hellespontus, paulo a'nte domini, jam
uon de gloria, sed de salute, et, quod saluti praeponitis,
(le libertate pugnandum est. Hic dies imperium, quo
nulla amplius vidit aetas, aut constituet, aut finiet. Apud
Granicum minima virium parte eum hoste certavimus ε
in Cilicia victos Syria poterat excipere: magna muni-
menta regni Tigris atque Euphrates erant. Ventum est
eo, unde pulsis ne fugae quidem locus est. Omnia tam
diutino bello exhausta post tergum sunt; non incolas.
suos urbes ; non cultores habent terrae. Conjuges quo-
que et liberi sequuntur hanc aciem, parata hostibus
praeda, nisi pro carissimis pignoribus corpora opponi-
mus. Quod mearum fuit partium, exercitum, quem
paene immensa planities vix caperet, comparavi : equos,
arma distribui: commeatus, ne tantae multitudini dees-
sent, providi: locum, in quo acies explicari posset, elegi.
Cetera in vestra potestate sunt : audete modo vincere,
famamque, infirmissimum adversus fortes viros telum,
contemnite. Temeritas est, quam adhuc pro virtute
timuistis, quae ubi primum impetum effudit, velut quae-
dam animalia amisso aculeo, torpet. Hi vero campi de-
prehendere paucitatem, quam Ciliciae montes absconde-
rant: videtis ordines raros, cornua extenta, mediam
aciem vanam et exhaustam3 nam ultimi, quos locavit
averSOS, terga jam praebent. Obteri mehercule equo-

