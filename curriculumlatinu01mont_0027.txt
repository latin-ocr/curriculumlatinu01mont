CIMON. 21

V. CIMON.

CAP. I. Cimonem e vinculis paternis uxor liberat,
mutato matrimonio.

ΟΙΜΟΝ, Miltiadis filius, Atheniensis, duro admodum
initio usus est adolescentiae. Nam, cum pater ejus
litem aestimatam populo solvere non potuisset, ob eam-
que causam in publicis vinculis decessisset, Cimon eadem
custodia tenebatur, neque legibus Atheniensium emitti
poterat, nisi pecuniam, qua pater muletatus esset, sol-
visset. Habebat autem in matrimonio sororem suam
germanam, nomine Elpinicen, non magis amore quam
patrio more ductus. Nam Atheniensibus licet eodem
patre natas uxores ducere. Hujus conjugii cupidus
Callias quidam, non tam generosus quam pecuniosus,
qui magnas pecunias ex metallis ¹¹lecerat, egit cum
Cimone ut eam sibi uxorem daret3 id si impetrasset, se
pro illo pecuniam soluturum. Is quum talem condi-
tionem aspernaretur, Elpinice negavit se passuram
Miltiadis proqeniem in vinculis publicis interire, quo-
niam prohibere posset ‚· seque Calliae nupturam, si ea,
quae polliceretur, praestitisset.

 

CAP. ΙΙ Cimonis res gestae acl Strymona, Amphipo-
lim, Eurymedonta, et rebelles insulas.

TALI modo custodi-51. liberatus Cimon celeriter ad
principatum pervenit. Habebat enim satis eloquentiae,
summam liberalitatem, magnam prudentiam cum juris
civilis, tum rei militaris, quod cum patre a puero in
exercitu fuerat versatus. Itaque hic et populum
urbanum in sua tenuit potestate, et apud exercitum
plurimum valuit auctoritate. Primum, imperator apud
flumen Strymona magnas copias Thracum fugavit: op-
pidum Amphipolim constituit, eoque decem millia
Atheniensium in coloniam misit. Idem iterum apud
Mycalen Cypriorum et Phoenicum ducentarum navium
classem devictam cepit: eodemque die pari fortuna in
terra usus est 3 namque hostium navibus captis, statim
ex classe copias suas eduxit, barbarorum uno concursu

