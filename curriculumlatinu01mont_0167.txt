DI} BELLO GALLICO LIB. Ι. 17·

XIV, Rauracorum XXIII, Boiorum XXXII: ex his,
qui arma ferre possent, ad millia XCII. Summa om·
nium fuerunt ad millia CCCLXVIII. Eorum, qui do-
mum redierunt, censu habito, ut Caesar imperaverat,
repertus est numerus millium C et X.

XXX. Bello Helvetiorum confecto, totius fere Gal· ‚

iiae legati, principes civitatum, ad Caesarem gratulatum
convenerunt: intelligere sese, tametsi pro veteribus
Helvetiorum injuriis populi Romani ab iis poenas bello
repetisset, tamen eam rem non minus ex usu terrae
Galliae, quam populi Romani accidisse: propterea quod
eo consilio florentissimis rebus domos suas Helvetii
reliquissent, ut toti Galliae bellum inferrent imperioque
potirentur, locumque domicilio ex magna copia delige·
rent, quem ex omni Gallia opportunissimum ac fruc-
tuosissimum judicassent, reliquasque civitates stipendi-
arias haberent. Petierunt, uti sibi concilium totius
Galliae in diem certam indicere, idque Caesaris voluntate
facere liceret: sese habere quasdam res, quas ex com-
muni consensu ab eo petere vellent. Ea re permissa,
diem concilio constituerunt, et jurejurando, ne quis
enunciaret, nisi quibus communi consilio mandatum
esset, inter se sanxerunt.

XXXI. Eo concilio dimisso, iidem principes civita-
tum, qui ante fuerant ad Caesarem, reverterunt, petie-
runtque, uti sibi secreto in occulto de sua omniumque
salute cum eo agere liceret, Ea re impetrata, sese
omnes flentes Caesari ad pedes projecerunt: non minus
se id contendere et laborare, ne ea, quae dixissent,
enunciarentur‚ quam uti ea, quae vellent, impetrarent3
propterea quod, si enunciatum esset, summum in cru-
ciatum se venturos viderent. Locutus est pro his Di-
vitiacus AEduus: Gallice totius factiones esse duas: ha-
rum alterius principatum tenere AEduos, alterius Ar·
vernos. Hi quum tantopere de potentatu inter se
multos annos contenderent, factum esse, uti ab Arvernis
Sequanisque Germani mercede arcesserentur. vHorum
primo circiter millia XV Rhenum transisse: poste-
aquam agros et cultum et copias Gallorum homines
feri ac barbari adamassem, transductos plures: nunc
esse in Gallia ad C et XX millium numerum: cum his

B

