30 C. JULII CAESARIS

LII. Caesar singulis legionibus singulos legatos et
quaestorem praefecit, uti eos testes suae quisque virtutis
haberet. Ipse a dextro cornu, quod eam partem
minime firmam hostium esse animadverterat, praelium
commisit. Ita nostri acriter in hostes signo dato im-
petum fecerunt, itaque hostes repente celeriterque pro-
currerunt, ut spatium pila in hostes conjiciendi non
daretur. Rejectis pilis, comminus gladiis pugnatum
est: at Germani, celeriter ex consuetudine sua phal-
ange facta, impetus gladiorum exceperunt. Reperti
sunt complures nostri milites, qui in phalangas insili-
rent et scuta manibus revellerent et desuper vulnerarent.
Quum hostium acies a sinistro cornu pulsa atque in
fugam conversa esset, a dextro cornu vehementer mul-
titudine suorum nostram aciem premebant. Id quum
animadvertisset P. Crassus adolescens, qui equitatui
praeerat, quod expeditior erat quam hi, qui inter aciem
versabantur, tertiam aciem laborantibus nostris sub-
sidio misit. â€™

LIII. Ita proelium restitutum est, atque omnes
hostes terga verterunt, neque prius fugere destiterunt,
quam ad flumen Rhenum millia passuum ex eo loco
circiter quinquaginta pervenerint. Ibi perpauci aut
viribus confisi transnatare contenderunt, aut lintribus
inventis sibi salutem repererunt. In his suit Ariovis-
tus, qui naviculam deligatam ad ripam nactus, ea pro-
fugit3 reliquos omnes consecuti equites nostri inter-
fecerunt. Duae fuerunt Ariovisti uxores, una Sueva
natione, quam ab domo secum ed uxerat3 altera Norica,
regis Vocionis soror, quam in Gallia duxerat a fratre
missam: utraeque in ea suga perierunt. Duae filiae
harum, altera occisa, altera capta est. C. Valerius
Procillus, quum a custodibus in fuga trinis catenis
vinctus traheretur, in ipsum Caesarem, hostes equitatu
persequentem, incidit. Quae quidem res Caesari non
minorem quam ipsa victoria voluptatem attulit, quod
hominem honestissimum provinciae Galliae, suum
familiarem et hospitem, ereptum e manibus hostium,
sibi restitutum videbat, neque ejus calamitate de tanta
voluptate et gratulatione quidquam fortuna deminuerat.
Is se praesente de se ter sortibus consultum dicebat,

