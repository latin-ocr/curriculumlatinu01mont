6 C. JULII OAESARIS

VI. Erant omnino itinera duo, quibus itineribus
domo exire possent: unum per Sequanos angustum et
difficile, inter montem J uram et fiumen Rhodanum, vix
qua singuli carri ducerentur3 mons autem altissimus
impendebat, ut facile perpauci prohibere possent: alte-
rum per Provinciam nostram, multo facilius atque ex-
peditius, propterea quod Helvetiorum inter fines et
Allobrogum, qui nuper pacati erant, Rhodanus fluit,
isque nonnullis locis vado transitur. Extremum oppi-
dum Allobrogum est proximumque Helvetiorum finibus,
Genava. Ex eo oppido pons ad Helvetios pertinet.
Allobrogibus sese vel persuasuros, quod nondum bono
animo in populum Romanum viderentur, existimabant3
vel vi coacturos, ut per suos fines eos ire paterentur.
Omnibus rebus ad profectionem comparatis, diem di-
cunt qua die ad ripam Rhodani omnes conveniant: is
dies erat a. d. V. Kal. Apr. L. Pisone et A. Gabinio
Coss.

VH. Caesari quum id nunciatum esset, eos per Pro-
vinciam nostram iter facere conari, maturat ab iirbe
proficisci, et quam maximis itineiibus potest, in Gal-
liam ulteriorem contendit et ad Genevam pervenit:
Provinciae toti quam maximum potest militum nume-
rum imperat (erat omnino in Gallia ulteriore legio
una); pontem, qui erat ad Genevam, jubet rescindi.
Ubi de ejus adventu Helvetii certiores facti sunt, lega-
tos ad eum mittunt, nobilissimos civitatis, cujus lega·
tionis Nameius et Verudoctius principem locum obti-
nebant, qui dicerent sibi esse in animo, sine ullo male-
ficio iter per Provinciam facere, propterea quod aliud
iter haberent nullum· rogare, ut ejus voluntate id sibi
facere liceat. Caesar, quod memoria tenebat L. Cas-
sium consulem occisum exercitumque ej us ab Helvetiis
pulsum et sub jugum missum, concedendum non puta-
bat: neque homines inimico animo, data facultate per
Provinciam itineris faciundi, temperaturos ab injuria et
maleficio existimabat: tamen, ut spatium intercedere
posset, dum milites quos imperaverat convenirent, lega-
tis respondit, diem se ad deliberandum sumturum3 si
quid vellent, a. d. Idus Apr- reverterentur.

