DE BELLO GALLICO Llss. Ι. 11

quo die frumentum militibus metiri oporteret: convon
catis eorum principibus, quorum magnam copiam in
castris habebat, in his Divitiaco et Lisco, qui summo
magistratu praeerat (quem Vergobretum appellant AEdui,
qui creatur annuus, et vitae necisque in suos habet
potestatem), graviter eos accusat, quod, quum neque
emi, neque ex agris sumi posset, tam necessario tem-
pore, tam propinquis hostibus, ab iis non sublevetur:
praesertim quum magna ex parte eorum precibus ad-
ductus bellum susceperit, multo etiam gravius quod
sit destitutus queritur.

XVII. Tum demum Liscus, oratione Caesaris adduc-
tus, quod antea tacuerat proponit: Esse nonnullos,
quorum auctoritas apud plebem plurimum valeat3 qui
privatim plus possint quam ipsi magistratus, Hos
seditiosa atque improba oratione multitudinem deter-
rere, ne frumentum conferant, quod praestare debeant.
Si jam principatum Galliae obtinere non possint, Gal-
lorum quam ‘Romanorum imperia perferre: neque dubi-
tare debeant quin, si Helvetios superaverint Romani,
una cum reliqua Gallia AEduis libertatem sint erepturi.
Ab iisdem nostra consilia, quaeque in castris gerantur,
hostibus enunciari: hos a se coerceri non posse: quin
etiam, quod necessario rem coactus Caesari enunciavit,
intelligere sese quanto id cum periculo fecerit3 et ob
eam causam quam diu potuerit tacuisse.

XVIII. Caesar hac orat-ione Lisci Dumnorigem,
Divitiaci fratrem, designari sentiebat: sed, quod pluri-
bus praesentibus eas res jactari nolebat, celeriter con-
cilium dimittit, Liscum retinet: quaerit ex solo ea, quae
in conventu dixerat. Dicit liberius atque audacius.
Eadem secreto ab aliis quaerit3 reperit esse vera: ipsum
esse Dumnorigem, summa audacia, magna apud plebem
propter liberalitatem gratia, cupidum rerum novarum:
complures annos portoria reliquaque omnia AEduorum
vectigalia parvo pretio redemta habere, propterea quod
illo licente contra liceri audeat nemo. His rebus et
suam rem familiarem auxisse, et facultates ad largien-
dum magnas comparasse: magnum numerum equitatus
suo sumtu semper alere et circum se habere: neque
solum domi, sed etiam apud finitimas civitates largiter

