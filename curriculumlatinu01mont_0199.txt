DE BELLO GALLIGO LIB. ΙΙΙ. 4ῧ

trorum venerant, undique circumventos interficiunt, et
ex hominum. millibus amplius triginta, quem numerum
barbarorum ad castra venisse constabat, plus tertia
parte interfecta, reliquos perterritos in fugam conjiciunt,
ac ne in locis quidem superioribus consistere patiuntur.
Sic omnium hostium copiis fusis armisque exutis, se in
castra munitionesque suas recipiunt. Quo proelio facto,
quod saepius fortunam tentare Galba nolebat atque alio
sese in hiberna consilio venisse meminerat, aliis occur-
risse rebus viderat, maxime frumenti commeatusque
inopia permotus, postero die omnibus ejus vici aedificiis
incensis, in provinciam reverti contendit: ac nullo hoste
prohibente, aut iter demorante, incolumem legionem in
Nantuates, inde in Allobrogas perduxit ibique hiemavit.

VII. His rebus gestis, quum omnibus <le causis
Caesar pacatam Galliam existimaret, superatis Belgis,
expulsis Germanis, victis in Alpibus Sedunis‚ atque ita
inita hieme in Illyricum profectus esset, quod eas
quoqne nationes adire et regiones cognoscere volebat,
subitum bellum in Gallia coortum est. Ejus belli hoec
fuit causa. P. Crassus adolescens cum legione septima
proximus mare Oceanum in Andibus hiemarat. Is,
quod in his locis inopia frumenti erat, praefectos tribu-
nosque militum complures in finitimas civitates fru-
menti commeatusque petendi causa dimisit: quo in
numero erat T. Terrasidius, missus in Unellos, M.
Trebius Gallus in Curiosolitas‚ Q. Velanius cum T.
Silio in Venetos.

VHI. Hujus civitatis est longe amplissima auctori-
tas omnis orae maritimae regionum earum, quod et naves
habent. Veneti plurimas, quibus in Britanniam navigare
consuerunt, et scientia atque usu nauticarum rerum re-
liquos antecedunt, et in magno impetu maris atque
aperto, paucis portibus interjectis, quos tenent ipsi,
onmes sere, qui eo mari uti consuerunt, habent vecti-
gales. Ab iis fuit initium retinendi silii atque Velanii,
quod per eos suos se obsides, quos Crasso dedissent,
recuperaturos existimabant. Horum auctoritate finitimi
adducti (ut sunt Gallorum subita et repentina consilia)
eadem de causa Trebium Terrasidiumque retinent, et
celeriter missis legatis per suos principes inter se conju-

Ε

