cuo MAJOR DE SENEcw'm. 31

satietatem, aut modum. Non lubet enim mihi deplorare
vitam, quod multi, et ii docti, saepe fecerunt ; neque me
vixisse poenitet3 quoniam ita vixi, ut non frustra me
natum existimem ; etex vita ita discedo, tanquam ex
hospitio, non tanquam ex domo. Commorandi enim
natura deversorium nobis, non habitandi locum dedit.
85. O praeclarum diem, quum ad illud divinum animo-
rum concilium coetumque proficisce1·‚ quumque ex hac
turba et colluvione discedam l Proficiscar enim non ad.
eos solum viros, de quibus ante dixi ; verum etiam ad
Catonem meum, quo nemo vir melior natus est, nemo
pietate praestantior: cujus a me corpus crematum est ;
quod eontra decuit ab illo meum : animus vero non me
deserens, sed respectans, in ea profecto loca discessit, qut>
mihiipsi cernebat esse veniendum. Quem ego meum
casum fortiter ferre visus sum; non quod aequo animo
ferrem ; sed me ipse consolabar, existimans, non longin-
quum inter nos digressum et discessum fore. 86. His
mihi rebus, Scipio (id enim te curn Laelio admirari solere
dixisti‚) levis est senectus, nec solum non molesta, sed
etiam jucunda. Quod si in hoc erro, quod animos
hominum immortales esse credam, lubenter err0; nec
mihi hunc errorem, quo delector, dum vivo, extorqueri
volo. Sin mortuus, (ut quidam minuti philosophi cen-
sent,) nihil sentiam 2 non vereor, ne hunc errorem meum
mortui philosophi irrideant. Quod si non sumus im-
mortales futuri, tamen extingui homini suo tempore op-
tabile est. Nam habet natura, ut aliarum omnium re-
rum, sie vivendi modum. Senectus autem peractio
aetatis est, tanquam fabulae, cujus defatigationem fugere
debemus, praesertim adjuncta satietate. Haec habui, de
senectute quae dicerem. Ad quam utinam perveniatis ἔ
ut ea, quae ex me audistis, re experti, probare possitis.

Tin-2 Eun.

