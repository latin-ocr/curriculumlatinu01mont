50 QUINTI CURTII RUFI

pendentibus; sequuntur matronae virginesque patrio
more inconditum quoddam carmen canentes, quo propi-
tiari J ovem credunt, ut certum edat oraculum.

XXXI. At tum quidem regem propius ade'untem
maximus natu e sacerdotibusssfilium appellat; hoc nomen
illi parentem Jovem reddere, affirmans. Ille, se vero,
ait, et accipere et agnoscere, humanae sortis oblitus.
Consuluit deinde, an totius orbis imperium fatis sibi des·
tinaret pater. Vates, aeque in adulationem compositus,
terrarum omnium rectorem fore ostendit. Post haec
institit quaerere, an omnes parentis sui interfectores
poenas dedissent. Sacerdos parentem ejus negat ullius
scelere posse violari3 Philippi autem omnes interfectores
luisse supplicia. Adjecit‚ invictum fore, donec excede-
ret ad deos. Sacrificio deinde facto, dona et sacerdoti-
bus et deo data sunt, permissumque amicis, ut ipsi quo-
que consulerent Jovem. Nihil amplius quaesierunt,
quam, an auctor esset sibi divinis honoribus colendi suum
regem. Hoc quoque acceptum fore Jovi, vates respondit.
Vere et salubriter aestimanti fidem oraculi vana profecto
responsa videri potuissent3 sed fortuna, quos uni sibi
credere coegit, magna ex parte avidos gloriae magis
quam capaces facit. ‚lovis igitur filium se non solum
appellari passus est, sed etiam jussit; rerumque ges-
tarum famam, dum augere vult, tali appellatione cor-
rumpit. Et Macedones, assueti quidem regio imperio,
sed majore libertatis umbra quam ceterae gentes, im-
mortalitatem affectantem contumacius quam aut ipsis
expediebat aut regi, aversati sunt. Sed haec suo
quaeque tempori reserventur-3 nunc cetera exsequi
pergam.

XXXII. 8. Alexander ab Hammone rediens, ut [a
mari] ad Mareotim paludem, haud procul insula Pharo⁴
sitam, venit3 contemplatus loci naturam, primum in ipsa
insula statuerat urbem novam condere. Inde, ut appa-
ruit magnae sedis insulam haud capacem, elegit urbi
locum ubi nunc est Alexandria, appellationem trahens
ex nomine auctoris. Complexus quidquid loci est inter
paludem et mare, octoginta stadiorum muris ambitum
‹lestinat; et qui exaedificandae urbi praeessent relictis,
Memphim petit. Cupido, haud injusta quidem,ceterum

