DE BELLO GALLICO LIB. I. 15

Milites, e loco superiore pilis missis, facile hostium
phalangem perfregerunt. Ea disjecta, gladiis destric-
tis in eos impetum fecerunt. Gallis magno ad pug-
nam erat impedimento, quod pluribus eorum scutis uno
ictu pilorum transfixis et colligatis, quum ferrum se
inflexisset, neque evellere, neque sinistra impedita satis
commode pugnare poterant, multi ut diu jactato bra-
chio praeoptarent scutum manu emittere, et nudo cor-
pore pugnare. Tandem vulneribus defessi, et pedem
referre et, quod mons suberat circiter mille passu um, eo
se recipere coeperunt. Capto monte et succedentibus
nostris, Boii et Tulingi, qui hominum milibus circiter
XV agmen hostium claudebant et novissimis praesidio
erant, ex itinere nostros latere aperto aggressi circum-
venere: et id conspicati Helvetii, qui in montem sese
receperant, rursus instare et proelium redintegrare coe-
perunt. Romani conversa signa bipartito intulerunt:
prima ac secunda acies, ut victis ac submotis resisteret Ï‚
tertia, ut venientes exciperet.

XXVI. Ita ancipiti proelio diu atque acriter pugna-
tum est. Diutius quum nostrorum impetus sustinere
non possent, alteri se, ut coeperunt, in montem recepe-
runt3 alteri ad impedimenta et carros suos se contule-
runt. Nam hoc toto proelio, quum ab hora septima ad
vesperum pugnatum sit, aversum hostem videre nemo
potuit. Ad multam noctem etiam ad impedimenta pug-
natum est, propterea quod pro vallo carros obJecerant,
et eloco superiore in nostros venientes tela conjiciebant,
et nonnulli inter carros rotasque mataras ac tragulas
subjiciebunt nostrosque vulnerabant. Diu quum esset
pugnatum, impedimentis castrisque nostri potiti sunt.
Ibi Orgetorigis filia atque unus e filiis captus est. Ex
eo proelio circiter millia hominum CXXX superfue-
runt, eaque tota nocte continenter ierunt 3 nullam par-
tem noctis itinere intermisso, in fines Lingonum die
quarto pervenerunt, quum et propter vulnera militum
et propter sepulturam occisorum nostri, triduum morati,
eos sequi non potuissent. Caesar ad Lingonas literas
nunciosque misit, ne eos frumento neve alia re juva-
rent: qui si juvissent, se eodem loco quo Helvetios
habiturum. Ipse, triduo intermisso, cum omnibus
copiis eos sequi coepit.

