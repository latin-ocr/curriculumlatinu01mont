AGRICOLAE vrrA. ’ 11

aspici per noctem solis fulgorem, nec occidere et exsur-
gere, sed transire adfirmant : scillcet extrema et plana
terrarum, humili umbra, non erigunt tenebras, infraque
ooelum et sidera nox cadit. Solum, praeter oleam vitem-
que et cetera calidioribus terris oriri sueta, patiens fru-
gum, fecundum: tarde mitescunt, cito proveniunt ε
eademque utriusque rei causa, multus humor terrarum
coelique. Fert Britannia aurum, et argentum, et alia
metalla, pretium victoriae ε gignit et Oceanus margarita,
sed subfusca ac liventia. Quidam artem abesse legen*
tibus arbitrantur3 nam in rubro mari viva ac spirantia
saxis avelli3 in Britannia, prout expulsa sint, colligi z
ego facilius crediderim naturam margaritis deesse, quam
nobis avaritiam.

XIII. Ipsi Britanni delectum, ac tributa, et injuncta
imperii munera impigre obeunt, si injuriae absint: has·
aegre tolerant,jam domiti ut pareant, nondum ut serviant.
Igitur primus omnium Romanorum divus Julius cum
exercitu Britanniam ingressus,quanquam prospera pugna
terruerit incolas, ac litore potitus sit, potest videri osten—
disse posteris, non tradidisse. Mox bella civilia, et in
rempublicam versa principum arma, ac longa oblivio
Britanniae etiam in pace. Consilium id divus Augustus
vocabat: Tiberius praeceptum. Agitasse Caium Cae-
sarem de intranda Britannia satis constat, ni velox inge—
nio, mobilis paenitentia, et ingentes adversus Germaniam
conatus frustra fuissent. Divus Claudius auctor operis,
transvectis legionibus auxiliisque, et adsumpto in partem
rerum Vespasiano : quod initium venturae mox fortunae
fuit: domitae gentes, capti reges, et monstratus fatis
Vespasianus.

XIV. Consularium primus Aulus Plautius praepo-
situs, ac subinde Ostorius Scapula, uterque bello egre—
gius3 redactaque paullatimin formam provinciae proxima
pars Britanniae: addita insuper veteranorum colonia:
quaedam civitates Cogiduno regi donatae (is ad nostram
usque memoriam fidissimus mansit), vetere ac jam pri-
dem recepta populi Romani consuetudine, ut haberet
instrumenta servitutis et reges. Mox Didius Gallus parta.
a prioribus continuit, paucis admodum castellis in ulte-
riora promotis, per quae fama aucti officii quaereretur.

