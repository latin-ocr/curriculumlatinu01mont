LIBER QUARTUS. ' 50

petas Ξ periculosum est praegrande imperium : difficile
est continere, quod capere non possis. Videsne, ut
navigia, quae modum excedunt, regi nequeant? Nescio,
an Darius ideo tam multa amiserit, quia nimiae opes
magnae jacturae locum faciunt. Facilius est quaedam
vincere, quam tueri: quam hercule expeditius manus
nostrae rapiunt, quam continent! Ipsa mors uxoris
Darii te admonere potest, minus jam misericordiae tuae
licere, quam licuit.’

XLIV. Alexander, legatis excedere tabernaculo
jussis, quid placeret ad concilium refert. Diu nemo
quid sentiret ausus est dicere, incerta regis voluntate ;
tandem Parmenio, ante suasisse, ait, ut captivos apud
Damascum redimentibus redderet; ingentem pecuniam
potuisse redigi ex iis, qui multi vincti virorum fortium
occuparent manus: Et nunc magnopere censere, ut
unam anum, et duas puellas, itinerum agminumque im-
pedimenta, triginta millibus talentis auri permutet:
Opimum regnum occupari posse conditione, non bello z
nec quemquam alium inter Istrum et Euphraten posse-
disse terras ingenti spatio intervalloque discretas ι Mace·
doniam quoque respiceret potius, quam Bactra et Indos
intueretur. Ingrata oratio regi fuit. Itaque ut finem
dicendi fecit ε ⁶ Et ego,' inquit, ‘ pecuniam quam glo-
riam mallem, si Parmenio essem. [Nunc Alexander
de paupertate securus sum: et me non mercatorem
memini esse, red regem.] Nihil quidem habeo venale :
sed fortunam meam utique non vendo. Captivos si
placet reddi, honestius dono dabimus, quam pretio
remittemus?

XLV. Introductis deinde legatis ad hunc modum
respondit: Nunciate Dario, me, quae fecerim cle-
me‘nter et liberaliter, non amicitiae ejus tribuisse, sed
naturae meae: Bellum cum captivis et feminis ge-
rere non soleo: armatus sit oportet, quem oderim.
Quod si saltem pacem bona fide peteret, delibera-
rem forsitan an darem : verum enimvero, quum
modo milites meos literis ad proditionem, modo amieos
ad perniciem meam pecunia solicitet, ad internecionem
mihi persequendus est, non ut justus hostis, sed ut per-
cussor et veneficus. conditiones vero pacis, quas fertis,

