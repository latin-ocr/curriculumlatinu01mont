LIBER QUARTUS. 51

intempestiva incesserat, non interiora modo Aegypti.
sed etiam Aethiopiam invisere. Memnonis Tithonique
celebrata regia cognoscendae vetustatis avidum trahebat
paene extra terminos solis. Sed imminens bellum, cujus
multo major supererat moles, otiosae peregrinationi tem-
pora exemerat. Itaque Aegypto praefecit Aeschylum
Rhodium, et Peucesten Macedonem, quatuor millibus
militum in praesidium regionis ejus datis : claustra Nili
fluminis Polemonem tueri jubet3 triginta ad hoc trire-
mes datae. Africae deinde, quae Aegypto juncta est,
praepositus Apollonius: vectigalibus ejusdem [Africae]
Aegyptique, Cleomenes. Ex finitimis urbibus commigra-
re Alexandriam jussis, novam urbem magna multitudine
implevit. Fama est, quum rex urbis futurae muris
polentam,ut Macedonum mos est, destinasset, avium gre-
ges advolasse, et polenta esse pastas 3 quumque id omen
pro tristi a plerisque esset acceptum, respondisse vates,
magnam illam urbem advenarum frequentiam culturam.
multisque eam terris alimenta praebituram.

XXXIII. Regem, quum secundo amne deflueret, as-
sequi cupiens Hector, Parmenionis filius, eximio aetatis
flore, in paucis Alexandro carus, parvum navigium con-
scendit, pluribus quam capere posset impositis: itaque
mersa navis omnes destituit. Hector diu flumini obluc-
tatus, quum madens vestis et adstricti crepidis pedes
natare prohiberent, in ripam tamen semianimis evasit ;
et ut primum fatigatus spiritum laxavit, quem metus et
periculum intenderant, nullo adjuvante, (quippe in di-
versum evaserant alii‚) exanimatus est. Rex amissi
ejus desiderio vehementer afflictus est, repertumque
corpus magnifico extulit funere. Oneravit hunc dolo—
rem nuncius mortis Andromachi, quem praefecerat
Syriae3 vivum Samaritae cremaverant. Ad cujus in-
teritum vindicandum, quanta maxima celeritate potuit,
contendit, advenientique sunt traditi tanti sceleris aucto-
ies. Andromacho deinde Memnona substituit3 affectis
supplicio, qui praetorem interemerant. Tyrannos, inter
eos Methymnaeorum Aristonicum et Chrysolaum, popu-
laribus suis tradidit3 quos illi ob injurias tortos necave-
runt. Atheniensium deinde, Rhodiorum et Chiorum
legatos audit. Athenienses victoriam gratulabantur,et ut

