DE BELLO GALLICO LIB. IV. 75

XXXVII. Quibus ex navibus quum essent expositi
milites circiter CCC, atque in castra contenderent, Mo-
rini, quos Caesar in Britanniam proficiscens pacatos
reliquerat, spe praedae adducti, primo non ita magno
suorum numero circumsteterunt, ac si sese interfici
nollent, arma ponere jusserunt. Quum illi orbe facto
sese defenderent, celeriter ad clamorem hominum cir-
citer millia VI convenerunt. Qua re nunciata, Caesar
omnem ex castris equitatum suis auxilio misit. Inte-
rim nostri milites impetum hostium sustinuerunt atque
amplius horis quatuor fortissime pugnaverunt, et pauâ€”
cis vulneribus acceptis, complures ex iis occiderunt.
Postea vero quam equitatus noster in conspectum venit,
hostes abjectis armis terga verterunt magnusque eorum
numerus est occisus.

XXXVIII. Caesar postero die T. Labienum Lega-
tum cum iis legionibus, quas ex Britannia reduxerat,
in Morinos, qui rebellionem fecerant, misit. Qui quum
propter siccitates paludum, quo se reciperent, non ha-
berent, quo periugio superiore anno fuerant usi, omnes
fere in potestatem Labieni venerunt. At Q. Titurius
et L. Cotta legati, qui in Menapiorum fines legiones
duxerant, omnibus eorum agris vastatis, frumentis suc-
aisis, aedificiis incensis, quod Menapii se omnes in den-
sissimas silvas abdiderant, se ad Caesarem receperunt.
Caesar in Belgis omnium legionum hiberna constituit.

Eo duae omnino civitates ex Britannia obsides mise-
* runt, reliquae neglexerunt. His rebus gestis, ex literis
Caesaris dierum XX supplicatio a senatu decreta est.

FlNIS.

