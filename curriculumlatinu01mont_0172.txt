22 C. JULII CAESARIS

pedum DC, qua flumen intermittit, mons continet
magna altitudine, ita ut radices montis ex utraque
parte ripae fluminis contingant. Hunc murus circum-
datus arcem efficit et cum oppido conjungit. Huc
Caesar magnis nocturnis diurnisque itineribus contendit,
occupatoque oppido ibi praesidium collocat.

XXXIX. Dum paucos dies ad Vesontionem rei fru-
mentariae commeatusque causa moratur, ex percuncta-
tione nostrorum vocibusque Gallorum ac mercatorum,
qui ingenti magnitudine corporum Germanos, incredi-
bili virtute atque exercitatione in armis esse praedicabant,
saepenumero sese cum eis congressos ne vultum quidem
atque aciem oculorum ferre potuisse, tantus subito
timor omnem exercitum occupavit, ut non mediocriter
omnium mentes animosque perturbaret. Hic primum
ortus est a tribunis militum, praefectis, reliquisque qui
ex urbe amicitiae causa Caesarem secuti, magnum peri-
culum miserabantur, quod non magnum in re militari
usum habebant, quorum alius alia causa illata, quam
sibi ad proficiscendum necessariam esse diceret, petebat,
ut ejus voluntate discedere liceret: nonnulli, pudore
adducti, ut timoris suspicionem vitarent, remanebant.
Hi neque vultum fingere, neque interdum lacrimas
tenere poterant: abditi in tabernaculis aut suum fatum
querebantur, aut cum familiaribus suis commune peri-
culum miserabantur. Vulgo totis castris testamenta
obsignabantur. Horum vocibus ac timore. paullatim
etiam ii, qui magnum in castris usum habebant, milites
centurionesque, quique equitatui praeerant, perturba-
bantur. Qui se ex his minus timidos existimari vole-
bant, non se hostem vereri, sed angustias itineris et
magnitudinem silvarum, quac intercederent inter ipsos
atque Ariovistum, aut rem frumentariam, ut satis
commode supportari posset, timere dicebant. Nonnulli
etiam Caesari renunciabant, quum castra moveri ac
signa ferri jussisset, non fore dicto audientes milites
nec propter timorem signa laturos.

XL. Haec quum animadvertisset, convocato consilio
omniumque ordinum ad id consilium adhibitis centu--
rionibus, vehementer eos incusavit: primum, quod aut
quam in partem, aut quo consilio ducerentur, sibi â€¹pite-

