20 CORNELII NEPOTIS

adhibendam putaverunt, quam se ipse indicasset. Itaque
huic indici, quid fieri vellent, praeceperunt. Fanum
Neptuni est Taenari, quod violari nefas putant Graeci.
Eo ille index confugit: in ara consedit. Hanc juxta,
locum fecerunt sub terra, ex quo posset audiri si quis
quid loqueretur cum Argilio. Huc ex ephoris quidam
descenderunt. Pausanias, ut audivit Argilium con·
fugisse in aram, perturbatus eo venit3 quem quum
supplicem dei videret in ara sedentem, quaerit causae
quid sit tam repentini consilii. Huic ille, quid ex
literis comperisset, aperit. Tanto magis Pausanias
perturbatus orare coepit ne enuntiaret, nec se meritum
de illo optime, proderet.‘ Quod si eam veniam sibi
dedisset, tantisque implicitum rebus sublevasset, magno
esse ei praemio futurum.

 

CAP. V. Pausanias in Chalcioeeo Minervae obstruitur,
et mox interit.

H1s rebus, ephori, cognitis, satius putaverunt in urbe
eum comprehendi. Quo quum essent profecti, et Pau-
sanias, placato Argilio, ut putabat, Lacedaemonem
reverteretur, in itinere quum jam in eo esset ut com-
prehenderetur, e vultu cujusdam ephori, qui eum
admonere cupiebat, insidias sibi fieri intellexit. Itaque
paucis ante gradibus, quam qui sequebantur, in aedem
Minervae, quae Chalcioecus vocatur, confugit. Hinc
ne exire posset, statim ephori valvas ejus aedis obstru-
xerunt, tectumque sunt demoliti, quo facilius sub dio
interiret. Dicitur eo tempore matrem Pausaniae
vixisse, eamque, jam magno natu, postquam de scelere
filii comperit, in primis, ad filium claudendum, lapidem
ad introitum aedis attulisse. Sic Pausanias magnam
belli gloriam turpi morte maculavit. Hic, quum semi-
‘ animis de templo elatus esset, confestim animam
efflavit. Cujus mortui corpus quum eodem nonnulli
dicerent inferri oportere, quo hi, qui ad supplicium
essent dati5 displicuit pluribus3 et procul ab eo loco
infoderunt, quo erat mortuus. Inde posterius dei Del-
phici responso erutus, atque eodem loco sepultus, ubi
vitam finierat.

