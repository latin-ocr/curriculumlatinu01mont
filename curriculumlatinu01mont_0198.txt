48 C. JULII CAESARIS

commeatus supportari interclusis itineribus possent,
prope jam desperata salute, nonnullae hujusmodi sen·
tentiae dicebantur, ut impedimentis relictis, eruptione
facta, iisdem itineribus quibus eo pervenissent, ad salu-
tem contenderent. Majori tamen parti placuit, hoc
reservato ad extremuni consilio, interim rei eventum
’ experiri, et castra defendere.

IV. Brevi spatio interjecto, vix ut his rebus, quas
constituissent, collocandis atque administrandis tempus
daretur, hostes ex omnibus partibus, signo dato, decur-
rere, lapides gaesaque in vallum conjicere: nostri primo
integris viribus sortiter repugnare, neque ullum frustra
telum ex 1000 superiore mittere: ut quaeque pars castro-
rum nudata defensoribus premi videbatur, eo occurrere
et auxilium ferre: sed hoc superari, quod diuturnitate
pugnae hostes defessi praelio excedebant, alii integris
viribus succedebant: quarum rerum a nostris propter
paucitatem fieri nihil poterat, ac non modo defesso ex
pugna excedendi, sed ne saucio quidem ejus loci,
ubi constiterat, relinquendi ac sui recipiendi facultas
dabatur.

V. Quum jam amplius horis sex continenter pugna-
retur, ac non solum vires, sed etiam tela nostris defi-
cerent atque hostes acrius instarent, languidioribusque
nostris vallum scindere et fossas complere coepissent,
resque esset jam ad extremum perducta. casum, P.
Sextius Baculus, primipili centurio, quem Nervico
proelio compluribus confectum vulneribus diximus, ct
item C. Volusenus, tribunus militum, vir et consilii
magni et virtutis, ad Galbam accurrunt, atque unam
esse spem salutis docent, si eruptione facta extremum
auxilium experirentur. Itaque convocatis centurioni-
bus, celeriter milites certiores facit, paullisper intermit-
terent proelium, ac tantummodo tela missa exciperent
seque ex labore reficerent: post dato signo ex castris
erumperent atque onmem spem salutis in virtute
ponerent.

VI. Quod jussi sunt faciunt, ac subito omnibus portis
eruptione sacta neque cognoscendi, quid fieret, neque
sui colligendi hostibus facultatem relinquunt. Ita
commutata fortuna, cos, qui in spem potiundorum cas-

