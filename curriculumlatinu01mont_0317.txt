AGRICOLAE VITA. 15

pretio cogebantur: devortia itinerum, et longinquitas
regionum indicebatur, ut civitates a proximis hibernis
in remota et avia deferrent, donec, quod omnibus iu
promptu erat, paucis lucrosum fieret.

ΧΧ. Haec primo statim anno comprimendo, egregiam
famam paci circumdedit : quae vel incuria, vel tolerantia
priorum, haud minus quam bellum timebatur. Sed ubi
aestas advenit, contracto exercitu, multus in agmine, lau-
dare modestiam, disjectos coercere: loca castris ipse
capere, aestuaria ac silvas ipse praetentare ε et nihil in-
terim apud hostes quietum pati, quominus subitis excur-
sibus popularetur: atque ubi satis terruerat, parcendo
rursus inritamenta pacis ostentare. Quibus rebus multra
civitates, quae in illum diem ex aequo egerant, datis obsi-
dibus, iram posuere, et praesidiis castellisque circumdatam
tanta ratione curaque, ut nulla ante Britannice nova pars
inlacessita transierit.

XXI. Sequens hiems saluberrimis consiliis absumta ε
namque ut homines dispcrsi ac rudes, eoque bello fa-
ciles, quieti et otio per voluptates adsuescerent, hortari
privatim, adjuvare publice, ut templa, fora, domus
exstruerent, laudando promptOS‚ ct castigando segnes:
ita honoris aemulatio pro necessitate erat. Jam vero
principum filios liberalibus artibus erudire, et ingenia
Britannorum studiis Gallorum anteferre, ut qui modo
linguam Romanam abnuebant, eloquentiam concupis-
cerent: iude etiam habitus nostri honor, et frequens·
toga: paullatimque discessum ad delinimenta vitiorum,
porticus, et balnea, et conviviorum elegantiam: idque
apud imperitos “ humanitas” vocabatur, cum pars servi-
tutis esset.

XXII. Tertius expeditionum annus novas gentes
aperuit, vastatis usque ad Taum (aestuario nomen est)
nationibus: qua formidine territi hostes, quanquam con-
flictatum saevis tempestatibus exercitum, lacessere non
ausi : ponendisque insuper castellis spatium fuit. Ad-
notabant periti, non alium ducem opportunitates locorum
sapientius legisse: nullum ab Agricola positum castel-
lum, aut vi hostium expugnatum, aut pactione ac suga
desertum. Crebrae eruptiones : nam adversus moras ob-
sidionis annuis copiis firmabantur : ita intrepida ibi

