12 LAELIUS DE AMICITIA.

VII. 23 Quumque plurimas et maximas commodi-
tates amicitia contineat, tum illa nimirum praestat
omnibus, quod bona spe praelueet in posterum, nec
debilitari animos aut eadere patitur. Verum etiam ami-
cum qui intuetur, tanquam exemplar aliquod intuetur
sui. Quocirca et absentes adsunt, et egentes abundant,
et imbecilles valent, et, quod difficilius dictu est, mortui
vivunt: tantus eos honos, momoria, desiderium prose-
quitur amicorum. Ex quo illorum beata mors videtur :
horum vita laudabilis. Quod si exemeris ex natura
rerum benevolentiae conjunctionem, nee domus ulla nec
urbs stare poterit; ne agri quidem cultus permanebit.
Id si minus intelligitur, quanta vis amicitiae concordiaeque
sit: ex dissensionibus atque discordiis percipi potest.
Quae enim domus tarn stabilis, quae tam firma civitas est,
quae non odiis atquc dissidiis funditus possit everti? Ex
quo, quantum boni sitin amicitia, judicari potest. 24.
Agrigentinum quidem doctum quendam virum carmi—
nibus Graecis vaticinatum ferunt, quae in rerum natura
totoque mundo constarent, quaequc moverentur, ea con-
trahere amicitiam, dissipare discordiam. Atque hoc
quidem omnes mortales et intelligunt, et re probant.
Itaque, si quando aliquod officium exstitit amici in peri-
culis aut adeundis aut communicandis, quis est, qui id
non maximis efferat laudibus ἶ) Qui clamores tota eavea
nuper in hospitis et amici mei, Marci Pacuvii, nova
fabula: quum, ignorante Rege, uter eorum esset Orestes,
Pylades Orestem se esse diceret, ut pro illo necaretur;
Orestes autem, ita ut crat, Orestem se esse perseveraret!
Stantes plaudebant in re ficta : quid arbitramur in vera
fuisse facturos P Facile indicabat ipsa natura vim suam :
quum homines, quod facere ipsi non possent, id recte
fieri in altero judicarent. Hactenus mihi videor, de
amicitia quid sentirem, potuisse dicere. Siqua praeterea
sunt, (eredo autem esse multa) ab iis, si videbitur, qui
ista disputant, quaeritote. 25. FANN. Nos autem a te
potius : quanquam ctiam ab istis saepe qnaesivi, et audivi,
non invitus equidem: sed aliud quoddam expetimus
filum orationis tuae. Scaev. Tum magis id diceres,
Fanni, si nuper in hortis Scipionis, quum est de Re-
publica disputatum, adfuisses. Qualis tum patronus

