36 C. JULII CAESARIS

Per eorum corpora reliquos audacissime transire con-
antes multitudine telorum repulerunt3 primos, qui
transierant, equitatu circumventos interfecerunt. Hos-
tes ubi et de expugnando oppido et de flumine transe-
undo spem se fefellisse intellexerunt, neque nostros in
locum iniquiorem progredi pugnandi causa viderunt,
atque ipsos res frumentaria deficere coepit, concilio
convocato constituerunt optimum esse, domum suam
quemque reverti, et quorum in fines primum Romani
exercitum introduxissent, ad eos defendendos undique
convenirent3 ut potius in suis quam in alienis finibus
decertarent et domesticis copiis rei frumentariae uter-
entur. Ad eam sententiam cum reliquis causis haec
quoque ratio eos deduxit, quod Divitiacum atque
AEduos finibus Bellovacorum appropinquare cogno-
verant. His persuaderi, ut diutius morarentur neque
suis auxilium ferrent, non poterat.

XI. Ε-ἲι reconstituta, secunda vigilia magno cum
strepitu ac tumultu castris egressi, nullo certo ordine
neque imperio, quum sibi quisque primum itineris
locum peteret et domum pervenire properaret, fecerunt,
ut consimilis fugae profectio videretur. Hac re statim
Caesar per speculatores cognitu, insidias veritus, quod
qua, de causa discederent, nondum perspexerat, exerci-
tum equitatumque castris continuit. Prima lucc, con-
firmat-92 re ab exploratoribus, omnem equitatum, qui
novissimum agmen moraretur, praemisit. His Q.
Pedium et L. Aurunculeium Cottam legatos praefecit ε
Τ. Labienum legatum cum legionibus tribus subsequi
jussit. Hi novissimos adorti et multa millia passuum
prosecuti, magnam multitudinem eorum fugientium con·
ciderunt, quum ab extremo agmine, ad quos ventum
erat, consisterent fortiterque impetum nostrorum mili-
tum sustinerent3 priores (quod abesse a periculo vider-
entur, neque ulla necessitate neque imperio contineren-
tur), exaudito clamore, perturbatis ordinibus, omnes in
fuga sibi praesidium ponerent. Ita sine ullo-periculo
tantam eorum multitudinem nostri interfecerunt, quan-
tum fuit diei spatium: sub occasumque solis sequi
destiterunt seque in castra, ut erat imperatum,
receperunt.

