T. P. ATTIC US. 57

CAP. XIII. Atticus paterfamilias eleqans, non sump-
tecosus.

NEQUE vero minus ille vir, bonus paterfamilias habi-
tus est, quam civis. Nam quum esset pecuniosus,
nemo illo minus fuit emax, minus aedificator. Neque
tamen non imprimis bene habitavit, omnibusque opti-
mis rebus usus est3 nam domum habuit in colle Quiri-
nali Tamphilanam, ab avunculo haereditate relictam,
cujus amoenitas non aedificio, sed silva constabat3 ip-
sum enim tectum, antiquitus constitutum plus salis
quam sumptus habebat3 in quo nihil commutavit, nisi
si quid vetustate coactus est. Usus est familia, si
utilitate judicandum est, optima; si forma, vix medi·
ocri ε namque in ea erant pueri literatissimi, anagnos-
tae optimi, et plurimi librarii, ut ne pedisequus quidem
quisquam esset, qui non utrumque horum pulchre
facere posset. Pari modo artifices ceteri, quos cultus
domesticus desiderat, apprime boni. Neque tamen
horum quemquam, nisi domi natum, domique fac-
tum, habuit: quod est signum non solum continen-
tiae, sed etiam diligentiae3 nam et non intemperanter
concupiscere quod a pluribus videas, continentis debet
duci3 et potius diligentia, quam pretio parare, non
mediocris est industriae. Elegans, non magnificus;
splendidus, non sumptuosus3 omni diligentia mundi-
tiam, non affluentiam affectabat. Supellex modica,
non multa, ut in neutram partem conspici posset. Nec
hoc praeteribo (quamquam nonnullis leve visum iri
putem) quum in primis lautus esset eques Romanus, et
non parum liberaliter domum suam omnium ordinum
homines invitaret, scimus non ampliuS, quam terna
millia aeris, peraeque in singulos menses, ex epheme-
ride eum expensum sumptui ferre solitum. Atque
hoc non auditum, sed cognitum praedicamus; saepe
enim, propter familiaritatem, domesticis rebus inte1·‹²
fuimus.

