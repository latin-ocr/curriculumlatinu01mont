42 C. JULII CAESARIS

Treviri, quorum inter Gallos virtutis opinio est singu-o
laris, qui auxilii causa ab civitate missi ad Caesarem
venerant, quum multitudine hostium castra nostra
compleri, legiones premi et paene circumventas teneri,
calones, equites, funditores, Numidas, diversos dissipa.-
tosque in omnes partes fugere vidissent, desperatis
nostris rebus, domum contenderunt: Romanos pulsos
superatosque, castris impedimentisque eorum hostes
potitos, civitati renunciaverunt.

XXV. Caesar, ab decimae legionis cohortatione ad
dextrum cornu profectus, ubi suos urgeri signisque in
unum locum collatis duodecimae legionis confertos
milites sibi ipsos ad pugnam esse impedimento; quartae
cohortis omuibus centurionibus occisis, signi-feroque
interfecto, signo amisso, reliquarum cohortium omni-
bus fere centurionibus aut vulneratis aut occisis,
in his primopilo, P. Sextio Baculo, fortissimo viro,
multis gravibusque vulneribus confecto, ut jam se
sustinere non posset3 reliquos esse tardiores; et non-
nullos ab novissimis desertos proelio excedere ac tela
vitare3 hostes neque a fronte ex inferiore loco subeun-
tes intermittere, et ab utroque latere instare, et rem
ess'e in angusto vidit, neque ullum esse subsidium, quod
submitti posset: scuto ab novissimis uni militi detracto,
quod ipse eo sine scuto venerat, in primam aciem pro-
cessit, centurionibusque nominatim appellatis, reliquos
cohortatus milites, signa inferre et manipulos laxare
jussit, quo facilius gladiis uti possent. Cujus adventu
spe illata militibus ac redintegrato animo, quum pro se
quisque in conspectu imperatoris et jamin extremis
suis rebus operam navare cuperet, paullum hostium
impetus tardatus est.

XXVI. Caesar, quum septimam legionem, quae juxta
constiterat, item urgeri ab hoste vidisset, tribunos mili-
tum monuit, ut paullatim sese legiones conjungerent
et conversa signa in hostes inferrent. Quo facto,
quum alius alii subsidium ferrent, neque timerent, ne
aversi ab hoste circumvenirentur, audacius resistere ac
fortius pugnare coeperunt, Interim milites legionum
duarum, quae in novissimo agmine praesidio impedi-
mentis fuerant, proelio nunciato, cursu incitato in sum-

