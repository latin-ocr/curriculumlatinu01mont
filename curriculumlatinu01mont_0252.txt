22 cli-ro maon nn sannorum.

segetibus solum et pratis et vineis et arbustis res rustioae
laetae sunt, sed etiam hortis et pomariis: tum pecudum
pastu, apium examinibus, florum omnium varietate. Nee
consitiones modo delectant, sed etiam insitiones ; quibus
nihil invenit agricultura sollertius.

XVI. 55. Possum persequi multa oblectamenta rerum
rusticarum : sed eaipsa, quae dixi, fuisse sentio longiora.
Ignoscetis autem. Nam et studio rerum, rusticarum
provectus sum, et senectus est natura loquacior : ne ab
omnibus eam vitiis videar vindicare. Ergo in hac'vita
Manius Curius, quum de Samnitibus, de Sabinis, de
Pyrrho triumphasset, consumpsit extremum tempus
aetatis : cujus quidem villam ego contemplans, (abest
enim non longe a me‚) admirari satis non possum vel
hominis ipsius continentiam vel temporum disciplinam.
Curio, ad focum sedenti, magnum auri pondus Samnites
quum attulissent, repudiati sunt. Non enim, aurum
habere, praeclarum sibi videri dixit, sed iis, qui haberent
aurum, imperare. 56. Poteratne tantus animus non
jucundam efficere senectutem ἶ) Sed venio ad agricolas,
ne a me ipso recedam. ln agris erant tum Senatores, id
est senes: si quidem aranti Lucio Quinctio Cincinnato
nuntiatum est, eum Dictatorem esse factum: cujus Die-
tatoris jussu magister equitum Caius Servilius Ahala
Spurium Maelium, regnum appetentem, occupatum inter-
emit. A villa in Senatum arcessebantur et Curius, et
ceteri senes: cx quo, qui cos arcessebant, viatores nomi·
nati sunt. Num igitur eorum senectus miserabilis fuit,
qui se agri cultione oblectabant P Mea quidem sententia
haud scio an nulla beatior esse possit: neque solum
officio, quod hominum generi universo cultura agrorum
est salutaris, sed et delectatione, quam dixi, et saturitate
copiaque omnium rerum, quae ad victum homiuum, ad
cultum etiam Deorum pertinent: ut, quoniam haec qui-
dam desiderant, in gratiam jam cumvoluptate redeamus.
Semper enim boni assiduique domini referta cella vina-
ria, olearia, etiam penaria est, villaque tota locuples est :
abundat porco, haedo, agno, gallina, lacte, caseo, melle.
Jam hortum ipsi agricolae succidiam alteram appellant.
[Tum] conditiora facit haze supervacanei [etiam] operis
aucupium atque venatio 57. Quid de pratorum virid-

