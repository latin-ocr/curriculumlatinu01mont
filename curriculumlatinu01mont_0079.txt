LIBER TERTIUS. 9

appellant, decem et quinque millia hominum. Haec
vero turba, muliebriter propemodum culta, luxu magis
quam decoris armis conspicua erat. Doryphorz‘ voca-
bantur proximum his agmen, soliti vestem excipere re-
galem; hi currum regis anteibant, quo ipse eminens
vehebatur. Utrumque currus latus Deorum simulacra
ex auro argentoque expressa decorabant; distinguebant
internitentes gemmae jugum, ex quo eminebant duo
aurea simulacra cubitalia, quorum alterum Nini, alterum
Beli gerebat effigiem. Inter haec auream aquilam pin-
nas extendenti similem sacraverant.

VIII. Cultus Regis inter omnia luxuria notabatur;
purpureae tunicae medium albo intextum erat3 pallam
auro distinctam aurei accipitres, velut rostris inter sc
corruerent, adornabant; et, zona aurea muliebriter
cinctus, acinacem suspenderat cui ex gemma erat vagina.
Cidarim Persae regium capitis vocabant insigne; hoc
caerulea fascia albo distincta circumibat. Currum de—
cem millia hastatorum sequebantur ; hastas argento ex-
ornatas, spicula auro praefixa gestabant. Dextra lae-
vaque regem ducenti ferme nobilissimi propinquorum
comitabantur. Horum agmen claudebatur triginta mil-
libus peditum, quos cqui regis quadringenti sequeban-
tur. Intervallo deinde unius stadii, matrem Darii Sysi-
gambim currus vehebat; et in alio erat conjux: tur-
ba. feminarum reginas comitantium equis vectabatur.
Quindecim inde, quas armamaxas appellant, sequeban—
tur ; in his erant liberi regis et qui educabant eos, spa-
donumque grex, haud sane illis gentibus vilis. Tum
regiae pellices trecentae sexaginta vehebantur, et ipsae
regali cultu ornatuque ; post quas pecuniam regis sex-
centi muli et trecenti cameli vehebant, praesidio sagit-
tariorum prosequente. Propinquorum amicorumque
conjuges huic agmini proximae, lixarumque et calonum
greges, vehebantur. Ultimi erant eum suis quisque
ducibus, qui cogerent agmen, leviter armati. Contra,
si quis aciem Macedonum intueretur, dispar facies erat;
equis virisque non auio, non discolori veste, scd ferro
atque aere fulgentibus. Agmen et stare paratum, et
sequi ; nec turba nec sarcinis praegrave; intentum ad
ducis, non signum modo, sed etiam nutum: et castris

