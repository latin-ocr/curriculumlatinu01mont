62 C. JULII CAESARIS

ibi res cognoverint, pronunciare cogant. His rumori-
bus atque auditionibus permoti, de summis saepe rebus
consilia ineunt, quorum eos e vestigio paenitere necesse
est, quum incertis rumoribus serviant et plerique ad
voluntatem eorum ficta respondeant.

VI. Qua consuetudine cognita, Caesar, ne graviori
bello occurreret, maturius quam consuerat ad excerci-
tum proficiscitur. Eo quum venissent, ea quae fore sus-
picatus erat, facta cognovit, missaslegationes ab nonnullis
civitatibus ad Germanos invitatosque eos, uti ab Rheno
discederent 3 omniaque quae postulassent, ab se fore
parata. Qua spe adducti Germani latius jam vaga-
bantur et in fines Eburonum et Condrusorum, quisunt
Trevirorum clientes, pervenerant. Principibus Gal-
liae evocatis Caesar ea, quae cognoverat, dissimulanda
sibi existimavit, eorumque animis permulsis et confir·
matis equitatuque imperato, bellum cum Germanis ge-
rere constituit. ⁷

V Π. Re frumentaria comparata equitibusque delec-
tis, iter in ea loca facere coepit, quibus in locis esse
Germanos audiebat. A quibus quum paucorum die·
rum iter abesset, legati ab his venerunt, quorum haec
suit oratio: Germanos neque priores populo Romano
bellum inferre, nec tamen recusare, si lacessantur, quin
armis contendant ; quod Germanorum consuetudo haec
sit a majoribus tradita, quicumque bellum inferant, re-
sistere neque deprecari ; haec tamen dicere, venisse in-
vitos, ejectos domo. Si suam gratiam Romani velint,
posse cis utiles esse amicos 3 vel sibi agros attribuant,
vel patiantur eos tenere, quos armis possederint. Sese
unis Suevis concedere, qulbus ne Dii quidem immor-
tales pares esse possint ; reliquum quidem in terrisesse
neminem, quern non superare possint.

VIII. Ad haec Caesar‚ quae visum est respondit ; sed
exitus fuit orationis3 Sibi nullam cum his amicitiam
esse posse, si in Gallia remanerent 3 neque verum esse,
qui suos fines tueri non potuerint, alienos occupare :
neque ullos in Gallia vacare agros, qui dari tantae prae·
sertim multitudini sine injuria possint. Sed licere, si
velint, in Ubiorum finibus considere, quorum sint le'-
gati apud se et de Suevorum injuriis querantur et ase
auxilium petant ; hoc se ab iis impetraturum.

