AGRICOLAE VITA. 13

suae quoque injuriae ultor, durius consuleret; missus
Petronius Turpilianus, tanquam exorabilior : et delictis
hostium novus, eoque poenitentiae mitior, compositis pri·
oribus, nihil ultra ausus, Trebellio Maximo provinciam
tradidit. Trebellius segnior, et nullis castrorum expe-
rimentis, comitate quadam curandi provinciam tenuit.
Didicere jam barbari quoque ignoscere vitiis blandien-
tibus : et interventus civilium armorum praebuit justam
segnitiae exeusationem: sed discordia laboratum, cum
adsuetus expeditionibus miles otio lasciviret. Trebellius,
fuga ac latebris vitata exercitus ira, indecorus atque
humilis, precario mox praefuit: ao velut pacti, exereitus
licentiam, dux salutem ε haec seditio sine sanguine stetit.
Nec Vettius Bolanus, manentibus adhuc civilibus bellis,
agitavit Britanniam disciplina. Eadem inertia erga
hostes, similis petulantia castrorum ε nisi quod innocens
Bolanus, et nullis delictis invisus, caritatem paraverat
loeo auctoritatis.

XVII. Sed ubi cum cetero orbe Vespasianus et Bri-
tanniam reciperavit3 magni duces, egregii exercitus,
minuta hostium spes: et terrorem statim intulit Peti-
lius Cerialis, Brigantum civitatem, quae numerosissima
provinciae totius perhibetur, adgressus : multa proelia, et
aliquando non incruenta3 magnamque Brigantum par-
tem aut victoria amplexus, aut bello. Et cum Cerialis
quidem alterius successoris curam famamque obruisset.
sustinuit quoque molem Julius Frontinus, vir magnus,
quantum licebat, validamque et pugnacem Silurum gen-
tem armis subegit3 super virtutem hostium, locorum
quoque difficultates eluctatus.

XVIII. Hunc Britanniae statum, has bellorum vices
media jam aestate transgressus Agricola invenit, eum et
milites, velut omissa expeditione, ad securitatem, et
hostes ad occasionem verterentur. Ordovicum civitas,
haud multo ante adventum ejus, alam, in finibus suis
agentem, prope universam obtriverat: eoque initio erecta
provincia, et quibus bellum volentibus erat, probare ex*
emplum, aut recentis legati animum opperiri. Tum Agri—
cola, quanquam transacta aestas, sparsi per provinciam
numeri, praesumpta apud militem illius anni quies, tarda
et contraria bellum inchoaturo, et, plerisque custodiri

B

