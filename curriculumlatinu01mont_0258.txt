28 CATO MAJOR DE sumerum.

qua non ita longa disputatione opus esse videtur, quum
recorder, non Lucium Brutum, qui in liberanda patria est
interfectus, non duo Decios, qui ad voluntariam mortem
cursum equorum incitaverunt, non Marcum Attilium, qui
ad supplicium est profectus, ut fidem hosti datam conser-
varet, non duo Scipiones, qui iter Poenis vel corporibus
suis obstruere voluerunt, non avum tuum Lucium
Paullum, qui morte luit collcgae in Cannensi ignominia
temeritatem, non Marcum Marcellum, cujus interitum
ne crudelissimus quidem hostis honore sepulturae carere
passus est, sed legiones nostras, quod scripsi in Oriyini-
bus, in eum saepe locum profectas alacri animo et erecto,
unde se nunquam redituras arbitrarentur. Quod igitur
adolescentes, et ii quidem non solum indocti, sed etiam
rustici contemnunt, id docti senes extimescent ἒ) 76.
Omnino, ut mihi quidem videtur, studiorum omnium
satietas vitae facit satietatem. Sunt pueritiae certe
studia : num igitur ea desiderant adolescentes ἶ) Sunt
et ineuntis ‘adolescentiae : num ea constans jam requirit
aetas, quae media dicitur ἶ) Sunt etiam hujus aetatis: ne
ea quidem quaeruntur a senectute. Sunt extrema quae-
dam studia senectutis: ergo, ut superiorum aetatum
studia occidunt, sic occidunt etiam senectutis. Quod
quum evenit, satietas vitae tempus maturum mortis
affert.

XXI. 77. Equidem non video, cur, quid ipse sentiam
de morte, non audeam vobis dicere; quod eo melius
mihi cernere videor, quo ab ea propius absum. Ego
vestros patres, Publi Scipio, tuque, Cai Laeli, viros cla-
rissimos mihique amicissimos, vivere arbitror; et eam
quidem vitam, quae est sola vita nominanda. Nam, dum
sumus in his inclusi compagibus corporis, munere quo-
dam necessitatis et gravis opere perfungimur. Est enim
animus caelestis ex altissimo domicilio depressus et quasi
demersus in terram, locum divinae naturae aeternitatique
contrarium. Sed credo, Deos immortales sparsisse
animos in corpora humana, ut essent, qui terras tueren-
tur, quique, eaelestium ordinem contemplantes, imitaren-
tur eum vitae modo atque constantia. Nec me solum
ratio ac disputatio impulit, ut ita crederem, sed nobilitas
etiam summorum philosophorum, et auotoritas.

