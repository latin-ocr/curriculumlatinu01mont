QUINTI CURTII RUFI. 37

runt : et, cum magnam vim venti vela quoque concepis-
sent, celeriter ad molem successit. Tunc, prora ejus
accensa, remiges desiliere in scaphas, quae ad hoc ipsum
praeparatae sequebantur: navis autem, igne concepto,
latius fundere incendium coepit 3 quod, priusquam pos-
set‘ occurri, turres et cetera opera in capite molis posita
comprehendit. At qui desilierant in parva navigia,
faces, ct quidquid alendo igni aptum erat, in eadem
opera ingerunt> Jamque non modo Macedonum turres,
sed etiam summa tabulata conceperant ignem ; quum ii
qui in turribus erant partim haurirentur incendio, par-
tim, armis omissis, in mare semetipsi immitterent. At
Tyrii, qui capere eos quam interficere mallent, natantium
manus stipitibus saxisque lacerabant, donec debilitati
impune navigiis excipi possent. Nec incendio solum
opera consumpta 3 sed forte eodem die vehementior
ventus motum ex profundo mare illisit in molem, crebris—
que fluctibus compages operis verberatae se laxavere,
saxaque interluens unda medium opus rupit. Prorutis
igitur lapidum cumulis, quibus injecta terra sustinebatur,
praeceps in profundum ruit :·tantaeque molis vix ulla
vestigia invenit Arabia rediens Alexander.

XII. Hic, quod in adversis rebus solet fieri, alius in
alium culpam referebat, quum omnes verius de saevitia
maris queri possent. Rex novi operis molem orsus, in
adversum ventum non latere, sed recta fronte direxit.
Ea cetera opera, velut sub ipsa latentia, tuebatur ; lati-
tudinem quoque aggeri adjecit, ut turres in medio erec—
tae procul teli jactu abessent. Totas autem arbores cum
ingentibus ramis in altum jaciebant, deinde saxis onera—
bant3 rursus cumulo eorum alias arbores injiciebant:
tum humus aggerebatur; superque alia strue saxorum
arborumque cumulata, velut quodam nexu continens·
opus junxerant. Nec Tyrii, quidquid ad impediendam
molem excogitari poterat, segniter exsequebantur. Prae·
cipuum auxilium erat, qui procul hostium conspeetu
subibant aquam, occultoque lapsu ad molem usque pene,-
trabant‚ falcibus palmites arborum eminentium ad se
trahentes: quae ubi sequutae erant, pleraque secum in
profundum dabant ; tum levatos onere stipites truncos-

que arborum haud aegre lmoliebantur: deinde totum

