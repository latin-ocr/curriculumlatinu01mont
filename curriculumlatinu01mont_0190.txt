40 G. JULII CAESARIS

committendi praelii convenerat), ita ut intra silvas
aciem ordinesque constituerant atque ipsi sese confirma-
verant, subito omnibus copiis provolaverunt impetum·
que in nostros equites fecerunt. His facile pulsis ae
proturbatis, incredibili celeritate ad flumen decur-
rerunt, ut paene uno tempore et ad silvas et in flumine
et jam in manibus nostris hostes viderentur. Eadem
autem celeritate adverso colle ad nostra castra atque
805, qui in opere occupati erant, contenderunt.

XX. Caesari omnia uno tempore erant agenda: vex-
illum proponendum, quod erat insigne, quum ad arma
concurri oporteret: signum tuba dandum: ab opere
revocandi milites: qui paullo longius aggeris petendi
causa processerant, arcessendi: acies instruenda, milites
cohortandi, signum dandum: quarum rerum magnam
partem temporis brevitas, et successus et incursus hos-
tium impediebat. His difficultatibus duae res erant
subsidio, scientia atque usus militurn, quod superioribus
praeliis exercitati, quid fieri oporteret, non minus com·
mode ipsi sibi praescribere quam ab aliis doceri pote-
rant3 et quod ab opere singulisque legionibus singulos
legatos Caesar discedere, nisi munitis castris, vetuerat.
Hi propter propinquitatem et celeritatem hostium nihil
jam Caesaris' 1mperium spectabant, sed per se quae vide-
bantur administlabant.

XXI. Caesar, necessariis rebus imperatis, ad cohor
tandos milites, quam in partem sors obtulit, decurrit,
et ad legionem decimam devenit. Milites non longiore
oratione cohortatus, quam uti suae pristinae virtutis
memoriam retinerent, neu perturbarentur animo hosti·
nmque impetum fortiter sustinerent, quod non longius
hostes aberant, quam quo telum adjici posset, praelii
committendi signum dedit. Atque in alteram partem
item cohortandi causa profectus, pugnantibus occurrit.
Temporis tanta fuit exiguitas hostiumque tam paratus
ad dimicandum animus, ut non modo ad insignia ac-
commodanda, sed etiam ad galeas inducendas scutisque
tegimenta detrahenda tempus defuerit. Quam quisque
in partem ab opere casu devenit, quaeque prima signa
conspexit, ad haec constitit, ne in quaerendis suis pug-
nandi tempus dimitteret.

