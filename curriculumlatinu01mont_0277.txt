LAELIUS DE AMICITIA. ] l

societate generis humani, quam conciliavit lpsa natura, ’
ita contracta res est et adducta m angustum, ut omnis
caritas aut intel duos aut inter paucos jungeretur.

VI. Est autem amicitia nihil aliud, nisi omnium
divinarum humanarumque rerum, cum benevolentia et
caritate, summa consensio : qua quidem haud scio, an,
excepta sapientia, nihil melius homini sit a Diis immor-
talibus datum. Divitias alii praeponunt, bonam alii
valetudinem, alii potentiam, alii honores3 multi etiam
voluptates. Belluarum hoc quidem extremum est : illa
autem superiora caduca et incerta, posita non tam in
nostris consiliis, quam in fortunae temeritate. Qui autem
in virtute summum bonum ponunt, praeclare illi quidem z
sed haec ipsa Virtus amicitiam et gignit et continet: nec
sine virtute amicitia esse ullo pacto potest. 21. Jam
virtutem ex consuetudine vitae sermonisque nostri inter-
pretemur: nec eam, ut quidam docti, verborum magni-
ficentia metiamur: virosque bonos eos, qui habentur,
numeremus, Paullos, Catones, Gallos, Scipiones, philos:
his communis vita contenta est : eos autem omittamus,
qui omnino nusquam reperiuntur. Tales igitur inter
viros amicitia tantas opportunitates habet, quantas vix
queo dicere. 22. PrincipiO, cui potest esse vita vitalis,
ut ait Ennius, qui non in amici mutua benevolentia con—
quiescat? Quid dulcius, quam habere, quicum omnia
audeas sic loqui, ut tecum ἶ) Quis esset tantus fructus in
prosperis rebus, nisi haberes, qui illis aeque, ac tu ipse,
gauderet ,⁹ Adversas veroferre difficile esset sine eo,
quiillas etiam gravius, quam tu, ferret. Denique ceterae
res, quae expetuntur, opportunae sunt singulae rebus fere
singulis: divitiae, ut utare: opes', ut colare: honores,
ut laudere: voluptates, ut gaudeas ε valetudo, ut dolore
careas et muneribus fungare corporis ; amicitia res plu-
rimas continet. Quoquo te verteris, praesto cst: nullo
loco excluditur: nunquam intempestiva nunquam
molesta est. Itaque non aqua, non igni, ut aiunt, pluri-
bus locis utimur, quam amicitia. Neque ego nunc de
vulgari aut de mediocri, quae tamen ipsa et Odelectat et
prodest, sed de vera et perfecta loquor, qualis eorum, qui
pauci nominantur, fuit. Nam et secundas res ‘splendi-

{hores facit amicitia,et adversas partiens communicansque
eviores.

