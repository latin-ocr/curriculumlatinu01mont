T. P. ATTICUS. 59

CAP. XVI. Atticus humanus, Ciceronis perfamiliari&

HUMANITATIS vero nullum afferre majus testimonium
possum, quam quod adolescens idem seni Sullae fuerit
jucundissimus, senex adolescenti M. Bruto; cum aequa—
libus autem suis, Q. Hortensio et M. Cicerone, sie
vixerit, ut judicare difficile sit, cui aetati fuerit aptissi-
mus3 quamquam eum praecipue dilexit Cicero, ‘ut ne
frater quidem ei Quintus carior fuerit aut familiarior,
Ei rei sunt indicio, praeter eos libros in quibus de eo
facit mentionem, qui in vulgus sunt editi, sexdecim
volumina epistolarum, ab consulatu ejus usque ad ex-
tremum tempus ad Atticum missarum3 quae qui legat,
non multum desideret historiam contextam eorum tem-
porum: sic enim omnia de studiis principum, vitiis
ducum, ac mutationibus reipublicae, perscripta sunt,
ut nihil in his non appareat; et facile existimari possit
prudentiam quodam modo esse divinationem. Non
enim Cicero ea solum, quae vivo se acciderunt, futura
praedixit3 sed etiam, quae nunc usu veniunt, cecinit
ut Vates.

 

CAP. XVII. Atticus pius et doctus.

DE pietate autem Attici quid plura commemorem?
quum hoc ipsum vere gloriantem audierim in funere
matris suae, quam extulit annorum nonaginta, quum
esset septem et sexaginta, se nunquam cum matre in
qratiam redisse, nunquam cum sorore flcisse in simul·
tate, quam prope aequalem habebat: quod est signum,
aut nullam unquam inter eos quaerimoniam interces-
sisse, aut hune ea fuisse in suos indulgentia, ut, quos
amare deberet, irasci eis nefas duceret. Neque id
fecit natura solum, quamquam omnes ei paremuS, sed
etiam doctrina. Nam et principum philosophorum ita
percepta habuit praecepta, ut iis ad vitam agendam,
non ad ostentationem, uteretur.

 

