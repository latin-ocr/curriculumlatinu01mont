LIBER TERTIUS. 19

modes erat, Graecis peditibus mercede conductis tri-
ginta millibus praepositus : hoc erat haud dubium robur
exereitus, par Macedonicae phalangi acies. In laevo
cornu Aristomedes Thessalus viginti millia barbarorum
peditum habebat· In subsidiis pugnacissimas locaverat
gentes. Ipsum regem in eodem cornu dimicaturum
tria millia delectorum equitum, assueta corporis custo-
diae, et pedestris acies quadraginta milla sequebantur.
Hyrcani deinde Medique equites ; his proximi ceterarum
gentium ultra eos dextra laevaque dispositi. Hoc agmen,
sieut dictum est, instructum, sex millia jaculatorum fun-
ditorumque antecedebant. Quidquid in illis angustiis
adiri poterat, impleverant copiae, cornuaque hinc a jugo,
illinc a mari stabant 3 uxorem matremque regis, et alium
feminarum gregem in medium agmen acceperant.

XXIII. Alexander phalangem, qua nihil apud Mace—
donas validius erat, in fronte constituit , dextrum cornu
Nicanor Parmenionis filius tuebatur ; huic proximi sta·
bant Coenos, et Perdiccas, et Meleager, et Ptolemaeus,
et Amyntas, sui quisque agminis duces3 in laevo, quod
ad mare pertinebat, Craterus et Parmenio erant3 sed
Craterus Parmenioni parere jussus. Equites ab utro-
que cornu locati: dextrum Macedones, Thessalis ad-
junctis, laevum Peloponnenses tuebantur. Ante hanc
aciem posuerat funditorum manum, sagittariis admixtis.
Thraces quoque et Cretenses ante agmen ibant, et ipsi
leviter armati. At iis, qui praemissi a Dario jugum
montis insederant, Agrianos opposuit, ex Graecia nuper
advectos, Parmenioni autem praeceperat, ut, quantum
posset, agmen ad mare extenderet, quo longius abesset
montibus quos occupaverant barbari. At illi neque
obstare venientibus, nec circumire praetergressos ausi ;
funditorum maxime adspectu profugerant territi : eaque
res tutum Alexandro agminis latus, quod ne superne
incesseretur timuerat, praestitit. Triginta et duo arma-
torum ordines ibant ; neque enim latius extendi aciem
patiebantur angustiae : paulatim deinde se laxare sinus
montium et majus spatium aperire coeperant3 ita ut
non pedes solum pluribus ordine incedere, sed etiam
lateribus circumfundi posset equitatus,

XXIV. 10. Jam in conspectu, sed extra teli jactum,

