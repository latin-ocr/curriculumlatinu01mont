DE BELLO GALLICO LIB. IV. 67

incitavisset, hoc artius illigata tenerentur. Haec directa
materia injecta contexebantur et longuriis cratibusque
consternebantur. Ac nihilo secius sublicae et ad inferio-
rem partem fluminis oblique agebantur, quac pro pariete
subjectae et cum omni opere conjunctae, vim fluminis
exciperent: et aliae item supra pontem mediocri spatio,
ut, si arborum trunci sive naves dejiciendi operis essent
a barbaris missae, his defensoribus earum rerum vis mi-
nueretur, neu ponti nocerent.

XVIII. Diebus decem, quibus materia coepta erat
comportari, omni opere effecto, exercitus transducit-ur.
Caesar, ad utramque partem pontis firmo praesidio re·
licto, in fines Sigambrorum contendit. Interim a com-
pluribus civitatibus ad eum legati veniunt, quibus
pacem atque amicitiam petentibus liberaliter respondit
obsidesque ad se adduci jubet. At Sigambri ex eo
tempore, quo pons institui coeptus est, fug&⁴ comparata,
hortantibus iis, quos ex Tenchtheris atque Usipetibus
apud se habebant, finibus suis excesserant suaque
omnia exportaverant, seque in solitudinem ac silvas
abdiderant.

XIX. Caesar paucos dies in eorum finibus moratuS,
omnibus vicis aedificiisque incensis, frumentisque suc-
cisis, sein fines Ubiorum recepit3 atque iis auxilium
suum pollicitus, si ab Suevis premerentur, haec ab iis
cognovit: Suevos, posteaquam per exploratores pontem
fieri comperissent, more suo concilio habito, nuncios in
omnes partes dimisisse, uti de oppidis demigrarent,
liberos, uxores suaque omnia in silvas deponerent,
atque omnes, qui arma ferre possent, unum in locum
convenirent: hunc esse delectum medium fere regionum
earum, quas Suevi obtinerent3 hic Romanorum adven—
tum exspectare atquc ibi decertare constituisse. Quod
ubi Caesar comperit, omnibus his rebus confectis,
quarum rerum causa transducere exercitum constituerat,
ut Germanis metum injiceret, ut Sigambros ulciscere-
tur, ut Ubios obsidione liberaret, diebus omnino X et
VIII trans Rhenum consumtis, satis et ad laudem et
ad utilitatem profectum arbitratuS, se in Galliam re-
cepit pontemque rescidit.

