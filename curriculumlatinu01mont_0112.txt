42 Lusca QUARTUS.

istimari potest, quod intra munimenta urbis sex millia
armatorum trucidata sunt. Triste deinde spectaculum
victoribus ira praebuit regis : duo millia, in quibus oc-
cidendi defecerat rabies, crucibus affixi, per ingens
litoris spatium pependerunt. Carthaginensium legatis
pepercit, addita denunciatione belli, quod praesentium
rerum necessitas moraretur.

XIX· Tyrus septimo mense quam oppugnari coepta
erat capta est; urbs, et vetustate originis, et crebra
fortunae varietate ad memoriam posteritatis insignis.
Condita ab Agenore, diu mare, non vicinum modo, sed
quodcumque classes ejus adierunt, ditionis suae feeit;
et, si famae libet eredere, haec gens literas prima aut
docuit, aut didicit. Coloniae certe ejus paene orbe toto
diffusae sunt; Carthago in Africa, in Boeotia Thebae, .
Gades ad Oceanum. Credo libero commeantes mari,
saepiusque adeundo ceteris incognitas terras, elegise
sedes juventuti qua tunc abundabant ε seu quia crebris
motibus terrae, nam hoe quoque traditur, cultores ejus
fatigati, nova et externa domicilia armis sibimet quae-
rere cogebantur. Multis ergo casibus defuncta, et post
excidium renata, nunc tandem longa pace cuncta refo-
vente, sub tutela Romanae mansuetudinis adquiescit.

XX. 5. lisdem ferme dicbus Darii literae allatae sunt,
tandem ut regi scriptae. Petebat uti filiam suam, Sta-
tirae erat nomen, nuptiis Alexander sibi adjungeret.
Dotem fore omnem regionem inter Hellespontum et
Halyn amnem sitam : inde Orientem spectantibus terris
contentum se fore. Si forte dubitaret quod offerretur
accipere ; nunquam diu eodem vestigio stare fortunam,
semperque homines quantancumque felicitatem habeant,
invidiam tamen sentire majorem. Vereri, ne se avium
modo, quas naturalis levitas ageret ad sidera, inani ac
puerili mentis affectu efferret: Nihil difficilius esse,
quam in illa aetate tantam capere fortunam: Multas se
adhuc reliquias habere, nec semper in angustiis posse
deprehendi: transeundum esse Alexandro Euphraten,
Tigrinque et Araxen, et Hydaspen, magna munimenta
reg-ni sui: veniendum in campos, ubi paucitate suo-
rum erubescendum sit: Mediam, Hyrcaniam, Bactra,
et Indos Oceani accolas quando aditurum :³¹ ne Sog²

