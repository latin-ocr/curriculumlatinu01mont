DE BELLO GALLICO LIB. 111. 51

rebellio facta post declitioiicn13 defectio datis obsidibus3
tot civitatum conjuratio; in primis, ne hac parte negle-
cta reliquae nationes idem sibi licere arbitrarentur. Ita-
que quum intelligeret omnes sere Gallos novis rebus
studere et ad bellum mobiliter celeriterque excitari,
omnes autem homines natura libertati studere et con-
ditionemtservitutis odisse, prius quam plures civitates
conspirarent, partiendum sibi ac latius distribuendum
exercitum putavit.

XI. Itaque T. Labienum legatum in Treviros, qui
proximi Rheno flumini sunt, cum equitatu mittit.
Huic mandat, Remos reliquosque Belgas adeat atque in
officio contineat, Germanosque, qui auxilio a Belgis ar-
cessiti dicebantur, siper vim navibus flumen transire
conentur, prohibeat. P. Crassum cum cohortibus legio-
nariis duodecim et magno numero equitatus in Aquita-
niam proficisci jubet, ne ex his nationibus auxilia in
Galliam mittantur ac tantae nationes conjungantur. Q.
Titurium Sabinum legatum cum legionibus tribus in
Unellos, Curiosolitas‚ Lexoviosque mittit, qui eam
manum distinendam curet. D. Brutum adelescentem
classi Gallicisque navibus, quas ex Pictonibus et San-
tonis reliquisque pacatis regionibus convenire jusserat,
praeficit, et quum primum possit, in Venetos proficisci
jubet. Ipse eo pedestribus copiis contendit.

XII. Erant ejusmodi fere situs oppidorum, ut posita
in extremis lingulis promontoriisque‚ neque pedibus
aditum haberent, quum ex alto se aestus incitavisset,
quod bis accidit semper horarum XII spatio, neque
navibus, quod rursus minuente aestu, naves in vadis
adflictarentur. Ita utraque re oppidorum oppugnatio
impediebatur3 ac si quando magnitudine operis forte
superati, extruso mari aggere ac molibus, atque his
ferme oppidi moenibus adaequatis, suis fortunis desperare
coeperant, magno numero navium appulso, cujus rei
summam facultatem habebant, sua deportabant omnia
seque in proxima oppida recipiebant. Ibi se rursus
iisdem opportunitatibus loci defendebant. Haec eo
facilius magnam partem aestatis faciebant, quod nostrae
naves tempestatibus detinebantur, summaque erat vasto
atque aperto mari, magnis aestibus, raris ac prope nullis
portibus, difficultas navigandi.

