LIBER QUARTUS. 63

fulgor, sollicitam exspectatione mentem turbaverant.
Igitur, sive dubius animi, sive ut suos experiretur, con-
silium adhibet; quid optimum factu esset, exquirens.
Parmenio, peritissimus inter duces artium belli, furto
non praelio opus esse censebam intempesta nocte op-
primi posse hostes: discordes moribus, linguis, ad haec
somno et improviso periculo territos, quando in nocturna
trepidatione coituros ⁴? At interdiu primum terribiles
occursuras facies Scytharum Bactrianorumque: hirta
illis ora, et intonsas comas esse3 praeterea eximiam
vastorum magnitudinem corporum ; vanis et inanibus
militem magis quam justis formidinis causis moveri:
Deinde tantam multitudinem circumfundi paucioribus
posse: non in Ciliciae angustiiS, et inviis callibus, sed
in aperta et lata planitie dimicandum fore. Omnes
ferme Parmenioni assentiebant: Polypercon haud

- dubie in eo consilio positam victoriam arbitrabatur.

Quem intuens rex (namque Parmenionem nuper acrius
quam vellet increpitum, rursus castigare non sustine-
bat), ‘ Latrunculorum,' inquit, ‘ et furum ista solertia
est, quam praecipitis mihi: quippe illorum votum uni-
cum est· fallere. Meae vero gloriae semper aut absen-
tiam Darii, aut angustias locorum, aut furtum noctis
obstare non patiar: palam luce aggredi certum est;
malo me fortunae poeniteat quam victoriae pudeat.
Ad haec illud quoque accedit; vigilias agere barbaros.
ct in armis stare, ut ne decipi quidem possint, comper·
tum habeo. Itaque ad praelium vos parate? Sic in-
citatos ad corpora curanda dimisit.

L. Darius illud, quod Parmenio suaserat, hostem fac-
turum esse conjectans, fraenatos equos stare, magnam-
que exercitus partem in armis esse, ac vigilias intentiore
cura servari jusserat. Ergo ignibus tota ejus castra
fulgebant. Ipse cum ducibus propinquisque agmina in
armis stantium circumibat ; Solem Mithren, sacrumque
et aeternum invocans ignem, ut illis dignam vetere glo-
ria, majorumque monimentis fortitudinem inspirarent z
Et profectO, si qua divinae opis auguria humana mente
concipi possent, deos stare secum ; iHos nuper Macedo-
num animis subitam incussisse formidinem : adhuc lym-
phatos ferri agique, arma jacientes: expetere praesides

