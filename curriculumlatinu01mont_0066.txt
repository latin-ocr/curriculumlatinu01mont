60 CORNELII NEPOTIS

CAP. XVIII. Atticus peritus antiquitatis, 9eucaloyiue,
poetices.

MORIS etiam majorum summus imitator fuit, anti-
quitatisque amator: quam adeo diligenter habuit cog-
nitam, ut eam totam in eo volumine exposuerit, quo
magistratus ordinavit. Nulla enim lex, neque pax,
neque bellum, neque res illustris est populi Romani,
quae non in eo, suo tempore sic notata3 et, quod difficil-
limum fuit, sic familiarum originem subtexuit, ut ex
eo clarorum virorum propagiucs possimus cognoscere.
Fecit hoc idem separatim in aliis libris, ut, Μ. Bruti
rogatu, Juniam familiam a stirpe ad hanc aetatem
ordine enumeraverit, notans, qui, a quo ortus, quos
honores, quibusque temporibus, cepisset: pari modo
Marcelli Claudii, Marcellorum3 Scipionis Cornelii et
Fabii Maximi, Corneliorum, et Fabiorum,.et Aemilio-
rum quoque: quibus libris nihil potest esse dulcius iis,
qui aliquam cupiditatem habent notitiae clarorum
virorum. Attigit quoque poeticen3 credimus, ne ejus
expers esset suavitatis: namque versibus, qui honore,
rerumque gestarum amplitudine, caeteros Romani
populi praestiterunt, exposuit3 ita, ut,sub singulorum
imaginibus, facta magistratusque eorum non amplius
quaternis quinisve versibus descripserit 3 quod vix
credendum sit, tantas res tam breviter potuisse decla-
rari, Est etiam unus liber, Graece confectus, de
consulatu Ciceronis. Hactenus, Attico vivo, edita
haec a nobis sunt.

 

CAP. XIX. Atticus morum elevantia Octaviani Cae·
saris affinitatem consecutus.

NUNC, quoniam fortuna nos superstites ei esse voluit,
reliqua persequemur, et, quantum poterimus, rerum
exemplis lectores docebimus, sicut supra significavimus,
suos cuique mores plerumque conciliare fortunam.
Namque hic, contentus ordine equestri, quo erat ortus,
in affinitatem pervenit imperatoris divi Julii filii, quum
jam ante familiaritatem ejus esset consecutus, nulla

