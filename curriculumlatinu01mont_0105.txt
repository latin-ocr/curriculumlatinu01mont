QUINTI CURTII RUFI. 35

bus procul excussa, mitti, non scalae moenibus applicari
poterant ; praeceps in salum murus pedestre intercepe-
rat iter : naves nec habebat rex, et, si admovisset, pen-
dentes et instabiles missilibus arceri poterant. Inter
quae, parva dictu res Tyriorum fiduciam accendit. Car-
thaginiensium legati ad celebrandum anniversarium
sacrum more patrio tunc venerant: quippe Carthagi-
nem Tyrii condiderunt, semper parentum loco culti.
Hortari ergo Poeni coeperunt, ut obsidionem forti ani-
mo paterentur: brevi Carthagine auxilia ventura: nam-
que ea tempestate magna ex parte Punicis classibus
maria obsidebantur.

IX. Igitur bello decreto, per muros turresque tor-
menta disponunt :arma junioribus dividunt: opificesque,
quorum copia urbs abundabat, in officinas distribuunt ;
omnia belli apparatu strepunt: ferreae quoque manus
(harpayonas vocant) quas operibus hostium injicerent,
corvique, et alia tuendis urbibus excogitata, praepara-
bantur. Sed cum fornacibus ferrum, quod excudi opor·
tebat, impositum esset, admotisque follibus ignem flatu
accenderent, sanguinis rivi sub ipsis fiammis exstitisse
dicuntur ε idque omen in Macedonum metum verterunt
Tyrii. Apud Macedonas quoque, eum forte panem
quidam militum frangerent, manantis sanguinis guttas
notaverunt: territoque rege, Aristander, peritissimus
vatum, si extrinsecus cruor fluxisset, Macedonibus id
triste futurum ait: contra, cum ab interiore parte ma*
naverit, urbi quam obsidere destinassent exitium
portendere. Alexander, cum et classem procul haberet,
et longam obsidionem magno sibi ad cetera impedimento
videret fore, caduceatores qui ad pacem eos compelle-
rent misit : quos Tyrii eontra jus gentium occisos prae-
cipitaverunt in altum. Atque ille, suorum tam indigna
nece commotus, urbem obsidere statuit. Sed ante jaci-
enda moles erat, quae urbem continenti committeret.
Ingens ergo animos militum desperatio incessit, cernen-
tium profundum mare, quod vix divina ope posset im-
pleri: Quae saxa tam vasta, quas tarn proceras arbores
posse reperiri? exhauriendas esse regiones, utillud
spatium aggeraretur ; et exaestuare semper fretum,
quoque arctius volutetur inter insulam et continentem,

