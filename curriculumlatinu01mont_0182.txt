32 C. JULII CAESARIS

noster adduceretur: deinde, quod ab nonnullis Galfis
sollicitarentur, partim qui, ut Germanos diutius in·
Gallia versari noluerant, ita populi Romani exercitum
hiemare atque inveterascere in Gallia moleste ferebant;
partim qui mobilitate et levitate animi novis imperiis
studebant: ab nonnullis etiam, quod in Gallia a poten-
tioribus atque his, qui ad conducendos homines facul-
tates habebant, vulgo regna occupabantur, qui minus
facile eam rem in imperio nostro consequi poterant.

ΙΙ. Iis nunciis literisque commotus Caesar duas legi-
ones in citeriore Gallia novas conscripsit, et inita
aestate, in interiorem Galliam qui deduceret, Q. Pedium
legatum misit. Ipse quum primum pabuli copia esse
inciperet, ad exercitum venit: dat negotium Senoni-
bus reliquisque Gallis, qui finitimi Belgis erant, uti ea
quae apud eos gerantur, cognoscant seque de his rebus
certiorem faciant. Hi constanter omnes nunciaverunt,
manus cogi, exercitum in unum locum conduci. Tum-
vero dubitandum non existimavit, quin ad eos [XII
die] proficisceretur. Re frumentaria provisa, castra
movet diebusque circiter quindecim ad fines Belgarum
pervenit.

III. Eo quum de improviso celeriusque omni opini-
one venisset, Remi, qui proximi Galliae ex Belgis sunt,
ad eum legatos Iccium et Antebrogium, primos civita-
tis, miserunt, qui dicerent, se suaque omnia in fidem
atque potestatem populi Romani permittere: neque se
cum Belgis reliquis eonsensisse, neque contra populum
Romanum omnino conjurasse: paratosque esse et
obsides dare et imperata facere et oppidis recipere et
frumento ceterisque rebus juvare: reliquos omnes
Belgas in armis esse: Germanosque, qui cis Rhenum
incolunt, sese cum his conjunxisse: tantumque esse
eorum omnium furorem, ut ne Suessiones quidem,
fratres consanguineosque suos, qui eodem jure, iisdem
legibus utantur, unum imperium unumque magistra-
tum cum ipsis habeant, deterrere potuerint, quin cum
his consentirent.

IV. Quum ab his quaereret, quae civitates quantaeque
in armis essent, et quid in bello possent, sic reperiebatz
plerosque Belgas esse ortos ab Germanis-3 Rhenumque.-

