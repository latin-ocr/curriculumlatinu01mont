QUINTI CURTII RUFI. 43

dianes et Arachosios nominaret, ceterasque gentes ad
Caucasum et Tanaim pertinentes. Senescendum fore
tantum terrarum vel sine praelio obeunti z Se vero ad
ipsum vocare desineret: namque illius exitio esse ven-
turum. Alexander iis qui literas attulerant respondit,
Darium sibi aliena promittere; quod totum amiserit,
velle partiri: Doti sibi dari Lydiam, Ioniam, Aeolidem,
Hellesponti oram, victoriae suae praemia: leges autem
a victoribus dici, accipi a victis : In utro statu ambo es-
sent, si solus ignoraret, quam primum Marte decerne-
ret : Se quoque quum transisset mare, non Ciliciam aut
Lydiam (quippe tanti belli exiguam hanc esse merce-
dem), sed Persepolim caput regni ejus, Bactra deinde,
et Ecbatana, ultimique Orientis oram imperio suo des-
tinasse: Quocunque ille fugere potuisset, ipsum sequi
posse: desineret terrere fluminibus, quem sciret maria
transisse.

XXI. Reges quidem invicem haec scripserant. Sed
Rhodii urbem suam portusque dedebant Alexandro. Ille
Ciliciam Socrati tradiderat, Philota regioni circa Ty-
rum jusso praesidere. Syriam quae Coele appellatur,
Andromacho Parmenio tradiderat, bello quod super·
erat interfuturus. Rex, Hephaestione Phoenices oram
classe praetervehi jusso, ad urbem Gazan cum omnibus
copiis venit. Iisdem fere diebus solenne erat ludicrum
Isthmiorum, quod conventu totius Graeciae celebratur.
ln eo consilio, ut sunt Graecorum temporaria ingenia,de-
cernunt, ‘ut quindecim legarentur ad regem, qui, ob res
pro salute Graeciae ac libertate gestas, coronam auream
donum victoriae ferrent) Iidem paulo ante incertae
famae captaverant auram, ut, quocumque pendentes
animos tulisset fortuna, sequerentur. Ceterum, non ipse
modo rex obibat urbes, imperii jugum adhuc recusantes,
sed praetores quoque ipsius, egregii duces, pleraque in-
vaserant. Calas Paphlagoniam, Antigonus Lycaoniam}
Balacrus, Idarne praetore Darii superato, Miletum ce-
pit: Amphoterus et Hegelochus eentum sexaginta na-
vium classe insulas inter Achaiam atque Asiam in ditio-
nem Alexandri redegerunt. Tenedo quoque recepta,
Chium, incolis ultro vocantibus, statuerant occupare3
sed Pharnabazus Darii praetor, comprehensis qui res ad

