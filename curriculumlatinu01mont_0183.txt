DE BELLO GALLICO LIB. ΙΙ. 33

antiquitus transductos, propter loci fertilitatem ibi con-
sedisse, Gallosque, qui ea loca incolerent, expulisse:
solosque esse, qui ‚patrum nostrorum memoria, omni
Gallia vexata, Teutonos Cimbrosque intra fines suos
ingredi prohibuerint. Qua ex re fieri, uti earum
rerum memoria magnam sibi auctoritatem magnosque
spiritus in re militari sumerent. De numero eorum
omnia se habere explorata Remi dicebant, propterea
quod propinquitatibus affinitatibusquc conjuncti, quan-
tam quisque multitudinem iu communi Belgarum con-
cilio ad id bellum polliticus sit, cognoverint. Plurimum
inter eos Bellovacos et virtute et auctoritate et homi·
num numero valere: hos posse conficere armata millia
centum: pollicitos ex co numero electa LX, totiusque
belli imperium sibi postulare. Suessiones suos esse
finitimos, latissimos feracissimosque agros possidere.
Apud eos fuisse regem nostra etiam memoria Divitia-
cum, totius Galliae potentissimum, qui quum magnae
partis harum regionum, tum etiam Britanniae imperium
obtinuerit: nunc esse regem Galbam: ad hunc propter
justitiam prudentiamque sumniam totius belli omnium
voluntate deferri: oppida habere numero XII, polli-
ceri millia armata quinquaginta: totidem Nervios, qui
maxime feri inter ipsos habeantur longissimeque absim
XV millia Atrebates: Ambianos X millia: Morinos
XXV millia: Menapios IX millia: Calatos X millia:
Velocasses et Veromanduos totidem: Aduatucos
XXIX millia, Condi-usos, Eburones, Coeraesos,
Paemanos, qui uno nomine Germani appellantur, arbi-
trari ad XL millia.

V. Caesar Remos cohortatus liberaliterque oratione
prosecutus, omnem senatum ad se convenire principum-
que liberos obsides ad se adduci jussit. Quae omnia
ab his diligenter ad diem facta sunt. lpse Divitiacum
AEduum magno opere cohortatus, docet, quanto opere
rei publicae communisque salutis intersit manus hostium
distineri, ne cum tama multitudine uno tempore con-
fligendum sit. Id fieri posse, si suas copias AEdui in
fines Bellovacorum introduxerint et eorum agros po-
pulari coeperint. His mandatis, eum ab se dimittit.
Postquam omnes Belgarum copias in unum Iocum

