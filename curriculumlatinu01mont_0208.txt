58 C. ‚JULII CAESARIS

XXVI. Crassus equitum praefectos cohortatus, ut
magnis praemiis pollicitationibusque suos excitarent,
quid fieri velit, ostendit. Illi, ut erat imperatum,
eductis quatuor cohortibus, quae proesidio castris re-
liene, intritae ab labore erant, et longiore itinere cir-
cumductis, ne ex hostium castris conspici possent,
omniurn oculis mentibusque ad pugnam intentis cele-
riter ad eas, quas diximus, munitiones pervenerunt;
atque his prorutis, prius in hostiurn eastris constiterunt,
quam plane ab iis videri aut quid rei gereretur cogno-
sci posset. Tum vero, clamore ab ea parte audito,
nostri redintegratis viribus, quod plerumque in spe
victoriae accidere consuevit, acrius impugnare coeperunt.
Hostes undique circumventi, desperatis omnibus rebus,
se per munitiones dejicere et fuga salutem petere inten-
derunt. Quos equitatus apertissimis campis consecta-
tus, ex millium quinquaginta numero, quae ex Aqui-
tania Cantabrisque convenisse constabat, vix quarta
parte relicta, multa nocte se in castra recepit.

XXVII. Hac audita pugna, magna pars Aquitaniae
sese Crasso dedidit obsidesque ultro misit: quo in nu-
mero fuerunt Tarbelli, Bigerriones‚ Preciani‚ Vocates‚
Tarusates, Elusates, Garites, Ausci, Garumni, Sibuza-
tes, Cocosates. Paucoe ultimae nationes, anni tempore
confisae, quod hiems suberat, hoc facere neglexerunt.

XXVIII. Eodem sere tempore Caesar, etsi prope
exacta jam aestas erat, tamen, quod omni Gallia pacata
Morini Menapiique supererant, qui in armis essent,
neque ad eum umquam legatos de pace misissent, arbi-
tratus id bellum celeriter confici posse, eo exercitum
adduxit: qui longe alia ratione ac reliqui Galli bellum
agere instituerunt. Nam quod intelligebant maximas
nationes, quae praelio contendissent, pulsas superatasque
esse, continentesque silvas ac paludes habebant, eo se
suaque omnia contulerunt. Ad quarum initium silva-
rum quum Caesar pervenisset castraque munire insti-
tuisset, neque hostis interim visus esset, dispersis in
opere nostris, subito ex omnibus partibus silvae evolave-
runt et in nostros impetum fecerunt. s Nostri celeriter
arma ceperunt eosque in silvas repulerunt, et compluri-
bus interfectis, longius impeditioribus locis secuti,
paucos ex suis deperdiderunt.

