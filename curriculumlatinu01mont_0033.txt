ALCIBIADES. 27

dis, ut ad ejus triremem vulgus conflueret, perinde ac
si solus advenisset. Sic enim populo erat persuasum,
et adversas superiores, et praesentes secundas res acci-
disse ejus opera. Itaque et Siciliae amissum, et Lace·
daemoniorum victorias, culpae suae tribuebant, quod
talem virum e civitate expulissent. Neque id sine
causa. arbitrari videbantur: nam postquam exercitui
praeesse coeperat, neque terra, neque mari, hostes pares
esse potuerant. Hic ut navi egressus est, quamquam
Theramenes et Thrasybulus eisdem rebus praefuerant,
simulque venerant in Piraeum, tamen illum unum
omnes prosequebantur: et, id quod nunquam antea
usu venerat, nisi Olympiae victoribus, coronis aureis
aeneisque vulgo donabatur. Ille lacrymans talem bene--
volentiam civium suorum accipiebat, reminiscens pristini
temporis acerbitatem. Postquam Astu venit, concione
advocata, sic verba fecit, ut nemo tam ferus fuerit, quin
ejus casum lacrymarit, inimicumque his se ostenderit,
quorum opera patria pulsus fuerat: perinde ac si alius
populus, non ille ipse qui tum flebat, eum sacrilegii
damnasset. Restituta ergo huic sunt publice bona,
iidemque illi Eumolpidae sacerdotes rursus resecrare
sunt coacti, qui eum devoverant3 pilaeque illae, in
quibus devotio fuerat scripta, in mare praecipitatae.

 

CAP. VII. ,Minu-sfelir Alcibiades in invidiam recidit.

HAEC Alcibiadi laetitia minus fuit diuturna. Nam
quum ei essent omnes honores decreti, totaque respub-
lica domi bellique tradita, ut unius arbitrio gereretur,
et ipse postulasset ut duo sibi collegae darentur Thrasy·
bulus et Adimantus, neque id negatum esset3 classe in
Asiam profectus, quod apud Cymen minus ex sententia
rem gesserat, in invidiam recidit. Nihil enim eum non
efficere posse ducebant. Ex quo fiebat, ut omnia minus
prospere gesta ejus culpae tribuerent, quum eum aut
negligenter aut malitiose fecisse loquerentur 3 sicut
accidit: nam corruptum a φερε capere Cymen noluisse,
arguebant. Itaque huie maxime putamus mali eausam
fuisse nimiam opinionem ingenii atque virtutis: time-
batur enim non minus quam diligebatur, ne, secunda.

