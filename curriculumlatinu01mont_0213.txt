DE BELLO GALLICO Llss. IV. 63

IX. Legati haec ad suos relaturos dixerunt, et re de-
liberata post diem tertium ad Caesarem reversuros 3 in·-
terea ne propius se castra moveret, petierunt. Ne id
quidem Caesar ab se impetrari posse dixit ; cognoverat
enim magnam partem equitatsis ab iis aliquot diebus
ante praedandi frumentandique causa ad Ambivaritos
trans Mosam missam. Hos exspectari equites atque
ejus rei causa moram interponi arbitrabatur.

X. Mosa profluit ex monte Vosego qui est in finibus
Lingonum, et parte quadam ex Rheno recepta, quse
appellatur Vahalis, insulamque efficit Batavorum, in
Oceanum influit, neque longius ab Oceano millibus pas-
suum LXXX in Rhenum transit. Rhenus autem oritur
ex Lepontiis, qui Alpes incolunt, et longo spatio per
fines Nantuatium, Helvetiorum, Sequanorum, Medio·
matricorum, Tribucorum, Trevirorum citatus fertur, et
ubi Oceano appropinquat, in plures diffluit partes, multis
ingentibusque insulis effectis, quarum pars magna a
seris barbarisque nationibus incolitur, ex quibus sunt,
qui piscibus atque ovis avium vivere existimantur, mul·-
tisque capitibus in Oceanum influit.

XI. Caesar quum ab hoste non amplius passuum XII
millibus abesset, ut erat constitutum, ad eum legati
revertuntur: qui in itinere congressi magnopere, ne
longius progrederetur, orabant. Quum id non impetras-
sent, petebant, uti ad eos equites, qui agmen antecessis-
sent, praemitteret, eosque pugna prohiberet3 sibique uti
potestatem faceret, in Ubios legatos mittendi: quorum
si principes ac senatus sibi jurejurando fidem fecissent,
eft conditione, quae a Caesare ferretur, se usuros ostende-
bant: ad has res conficiendas sibi tridui spatium daret.
Haec omnia Caesar eodem illo pertinere arbitrabatur, ut
tridui mora interposita equites eorum, qui abessent, re-
verterentur: tamen sese non longius millibus passuum
quatuor aquationis causa processurum eo die dixit: huc
postero die quam frequentissimi convenirent, ut de
eorum postulatis cognosceret. Interim ad praefectos,
quicum omni equitatu antecesserant, mittit qui nun-
ciarent, ne hostes praelio lacesserent, et si ipsi lacesse-
rentur, sustinerent, quoad ipse cum exercitu propius
accessisset.

