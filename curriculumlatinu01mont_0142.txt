“52 QUINTI CURTII RUFI

quam auriga Darii, qui ante ipsum sedens equos regebat,
hasta transfixus est ; nec aut Persae aut Macedones du-
bitavere, quin ipse rex esset occisus. Lugubri ergo
ululatu et incondito clamore gemituque totam fere aciem
adhuc aequo Marte pugnantium turbavere cognati Darii
et armigeri 3 laevoque cornu in fugam effuso, destitueu
rant currum; quem a dextra parte stipati in medium
agmen receperunt. Dicitur acinace stricto Darius du-
bitasse, an fugae dedecus honesta morte> vitaret. Sed
eminens curru nondum omnem suorum aciem praelio
excedentem destituere erubescebat. Dum inter spem
et desperationem haesitat, sensim Persae cedebant, et
laxaverant ordines. Alexander mutato equo, quippe
plures fatigaverat, resistentium adversa ora fodiebat,
fugientium terga. Jamque non pugn a, sed caedes erat ;
quum Darius quoque currum suum in fugam vertit.
Haerebat in tergis fugientium victor: sed prospectum
oculorum nubes pulveris, quae ad coelum ferebatur, ab·
stulerat : ergo haud secus quam in tenebris errabant, ad
sonitum notae vocis, ut signum, subinde coeuntes. Ex-
audiebantur tantum strepitus habenarum, quibus equi
currum trahentes identidem verberabantur-3 haec sola
fugientis vestigia excepta sunt.

LX. 16. At in laevo Macedonum cornu, quod Par-
menio, sicut ante dictum est, tuebatur, longe alia fortuna
utriusque partis res gerebatur. Mazaeus, cum omni
suorum equitatu vehementer invectus, urgebat Macedo-
num alas : jamque abundans multitudine aciem circum-
vehi coeperat, quum Parmenio equites nunciare jubet
Alexandro, in quo discrimine ipsi essent; nisi mature
subveniretur, non posse sisti fugam. Jam multum viae
praeceperat rex, imminens fugientium tergiS, quum a
Parmenione tristis nuncius venit3 refrenare equos jussi,
qui vehebantur, agmenque constitit3 frendente Alexan-
dro, eripi sibi victoriam e manibus, et Darium felicius
fugere, quam se sequi. Interim ad Mazaeum superati
regis fama pervenerat. Itaque, quamquam validior
erat, fortuna tamen partium territus, perculsis languidius
instabat. Parmenio ignorabat quidem causam sua sponte
pugnae remissae3 sed occasione vincendi strenue est
usus. Thessalos equites ad se vocari jubet. ‘ Ecquid,⁷

