24 ’ G. JULH CAESARIS

vita, felicitatem Helvetiorum bello esse perspectam.
Itaque se quod in longiorem diem collaturus esset, re-
praesentaturum, et proxima nocte de quarta vigilia
castra moturum, ut quam primum intelligere posset,
utrum apud eos pudor atque officium, an timor valeret.
Quod si praeterea nemo sequatur, tamen se cum sola
decima legione iturum, de qua non dubitaret3 sibique
eam praetoriam cohortem futuram. Huic legioni Caesar
et indulserat praecipue et propter virtutem confidebat
maxime.

XLI. Hac oratione habita, mirum in modum con·
versae sunt omnium mentes, summaque alacritas et cupi-
ditas belli gerendi innata est, princepsque decima legio
per tribunos militum ei gratias egit, quod de se opti-
mum judicium'fecisset, seque esse ad bellum gerendum
paratissimam confirmavit. Deinde reliquae legiones
per tribunos militum et primorum ordinum centuriones
egerunt, uti Caesari satisfacerent: se neque unquam
dubitasse, neque timuisse, neque de summa belli suum
judicium, sed imperatoris esse existimavisse. Eorum
, satisfactione accepta, et itinere exquisito per Divitia-
cum, quod ex aliis ei maximam fidem habebat, ut mil-
lium amplius quinquaginta circuitu locis apertis exer-
citum duceret, de quarta vigilia, ut dixerat, profectus
est. Septimo die, quum iter non intermitteret, ab
exploratoribus certior factus est, Ariovisti copias a
nostris millibus passuum quatuor et viginti abesse.

XLII. Cognito Caesaris adventu, Ariovistus legatos
ad eum mittit: quod antea de colloquio postulasset, id
per se fieri licere, quoniam propius accessisset: seque id
sine periculo facere posse existimare. Non respuit
conditionem Caesar: jamque eum ad sanitatem reverti
arbitrabatur, quum id quod antea petenti denegasset,
ultro polliceretur3 magnamque in spem veniebat, pro
suis tantis populique Romani in eum beneficiis, cog-
nitis suis postulatis, fore uti pertinacia„ desisteret.
Dies colloquio dictus est ex eo die quintus. Interim
quum saepe ultro citroque legati inter eos mitterentur,
Ariovistus postulavit, ne quem peditem ad colloquium
Caesar adduceret: vereri se, ne per insidias ab eo cir·
cumveniretur: uterque cum equitatu veniret: alia

