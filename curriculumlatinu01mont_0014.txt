8 CORNELII NEPOTIS

riis regiis datum. Quo factum est, ut et Parii a dedi-
tione deterrerentur, et Miltiades, timens ne classis regia
adventaret, incensis operibus quae statuerat, cum toti-
dem navibus atque erat profectus, Athenas magna cum
offensione civium suorum rediret. Accusatus ergo
proditionis, quod, quum Parum expugnare posset, a
rege corruptus, infectis rebus, a pugna discessisset.
Eo tempore aeger erat vulneribus quae in oppugnando
oppido acceperat. Itaque, quoniam ipse pro se dicere
non posset, verba pro eo fecit frater ejus Tisagoras.
Causa cognita, capitis absolutus, pecunia mulctatus
est. anue lis quinquaginta talentis aestimat-a est:
quantus in classem sumptus faetus erat. Hanc pecu-
niam quod solvere non poterat, in Vincula publica con-
jectus est, ibique diem obiit supremum.

 

CAP. VIII. Vera causa ᾱαῃῖῃαίίοηίε Miltiadis metus
popu z. ·

HIC etsi crimine Pario est aecusatus tamen alia fuit
causa damnationis. Namque Athenienses, propter
Pisistrati tyrannidem quae paucis annis ante fuerat,
omnium suorum civium potentiam extimescebam.
Miltiades, multum in imperiis magistratibusque versa-
tus, non videbatur posse esse privatus, praesertim quum
consuetudine ad imperii cupiditatem trahi videretur.
Nam Chersonesi omnes illos quos habitarat annos per-
petuam obtinuerat dominationem, tyrannusque fuerat
appellatus, sed justus. Non erat enim vi consecutus,
sed suorum voluntate, eamque potestatem bonitate reti-
nuerat. Omnes autem et habentur et dicuntur tyranni,
qui potestate sunt perpetua in ea civitate, quae libertate
usa est. Sed in Miltiade erat cum summa humanitas,
tum mira comitas, ut nemo tam humilis esset, cui non
ad eum aditus pateret: magna auctoritas apud omnes
civitates, nobile nomen, laus rei militaris maxima.
Haec populus respiciens, maluit eum innoxium plecti,
quam se dlutius esse in timore²

